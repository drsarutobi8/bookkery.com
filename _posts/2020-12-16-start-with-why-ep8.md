---
layout: post
title: เมื่อยักษ์ใหญ่พลาดจนเกือบพัง
author: drsarutobi
categories: [Business]
image: assets/images/sww/sww-8.svg
featured: false
hidden: false
toc: false

[comment]: <> (for rss feed.xml)
itunes_image: "player/img/sww-8.jpg"
itunes_keywords: "Start With Why, Business, Entrepreneur, Leader"
itunes_explicit: "no"
audio_location: "player/web/audio/sww-8.mp3"
audio_duration: "12:56"
audio_length: 7814301
video_location: "player/web/audio/sww-8.mp4"
video_duration: "12:56"
video_length: 88921553

[comment]: <> (for this page)
credits:
- "Presentation template by https://www.slidescarnival.com"
- "Icons จาก  flaticon by by FreePik, Monkik, SmashIcons"
- "Pictures from Apple Inc."
- "Pictures from Dell"
- "Pictures from Microsoft"
- "Pictures from Starbucks"
- "Pictures from Southwest Airlines"
- "Pictures from Walmart"
- "Pictures from Pexels by Andrea Piacquadio, Анна Рыжкова, Christina Morillo, fauxels, ICSA, Ketut Subiyanto, Luca Nardone, Mihai Vlasceanu, Pixabay, Ketut Subiyanto, Sora Shimazaki, ThisIsEngineering"
productID: sww
---
คุณแซม วอลตัน มหาเศรษฐีที่รวยที่สุดในโลก 7 ปีซ้อน ผู้ก่อตั้งวอลมาร์ท ร้านค้าปลีกที่ใหญ่ที่สุดในโลก 
ทั้งคุณแซมและวอลมาร์ทได้รับความรักจากผู้คนรอบด้าน 
ทั้งพนักงาน ลูกค้า ชุมชนรอบๆห้าง และตลอดจนหน่วยงานของประเทศสหรัฐอเมริกา  

แต่เมื่อคุณแซมจากไป วอลมาร์ทกลับมีปัญหามากมาย
ถูกฟ้องร้องเรื่องการเอาเปรียบพนักงาน การเอาเปรียบลูกค้า 
โดนต่อต้านจากชุมชนรอบๆห้าง อีกทั้งยังเจอข้อหาติดสินบนเจ้าหน้าที่อีกด้วย 
อะไรที่ทำให้วอลล์มาร์ทเปลี่ยนไปได้ขนาดนี้

และถ้าคุณต้องให้ใครมาสานต่อกิจการของคุณ เหมือนคุณแซม 
คุณจะป้องกันปัญหาแบบนี้ได้อย่างไร 

**ฟังหนังสือเสียง**
<iframe allow="autoplay *; encrypted-media *; fullscreen *" frameborder="0" height="175" style="width:100%;max-width:660px;overflow:hidden;background:transparent;" sandbox="allow-forms allow-popups allow-same-origin allow-scripts allow-storage-access-by-user-activation allow-top-navigation-by-user-activation" src="https://embed.podcasts.apple.com/th/podcast/%E0%B8%AB%E0%B8%99-%E0%B8%87%E0%B8%AA-%E0%B8%AD%E0%B9%80%E0%B8%AA-%E0%B8%A2%E0%B8%87-start-why-%E0%B8%95%E0%B8%AD%E0%B8%99%E0%B8%97-8-%E0%B8%A7%E0%B8%AD%E0%B8%A5%E0%B8%A1%E0%B8%B2%E0%B8%A3-%E0%B8%97-%E0%B8%A2-%E0%B8%81%E0%B8%A9-%E0%B9%83%E0%B8%AB%E0%B8%8D-%E0%B8%84-%E0%B8%B2%E0%B8%9B%E0%B8%A5/id1537281629?i=1000502550167"></iframe>

**ฟังหนังสือเสียงและภาพ**
<iframe allow="autoplay *; encrypted-media *; fullscreen *" frameborder="0" height="175" style="width:100%;max-width:660px;overflow:hidden;background:transparent;" sandbox="allow-forms allow-popups allow-same-origin allow-scripts allow-storage-access-by-user-activation allow-top-navigation-by-user-activation" src="https://embed.podcasts.apple.com/th/podcast/%E0%B8%AB%E0%B8%99-%E0%B8%87%E0%B8%AA-%E0%B8%AD%E0%B9%80%E0%B8%AA-%E0%B8%A2%E0%B8%87%E0%B9%81%E0%B8%A5%E0%B8%B0%E0%B8%A0%E0%B8%B2%E0%B8%9E-start-why-%E0%B8%95%E0%B8%AD%E0%B8%99%E0%B8%97-8-%E0%B8%A7%E0%B8%AD%E0%B8%A5%E0%B8%A1%E0%B8%B2%E0%B8%A3-%E0%B8%97-%E0%B8%A2-%E0%B8%81%E0%B8%A9-%E0%B9%83%E0%B8%AB%E0%B8%8D/id1537281629?i=1000503016216"></iframe>

ทุกๆปี ที่ MIT จะมีการจัดสัมมนาชื่อ The Gathering of Titans 
เป็นงานสัมมนาที่เชิญมหาเศรษฐีระดับชั้นนำ 40-50 ท่าน มาร่วมสัมมนาแบบเข้มข้น
คุณ Simon ผู้แต่งหนังสือได้รับเชิญไปเป็นแขกในงาน 
แล้วเค้าได้เจอเหตุการณ์ที่เค้าประทับใจ มาเล่าให้เราฟัง

ในคืนนึงวิทยากรได้ตั้งคำถามว่า 
"มีใครบ้างในห้องนี้ที่รู้สึกว่าตนเองได้บรรลุเป้าหมายทางการเงินแล้วบ้าง?"
กว่า 80% ของคนในห้องยกมือขึ้น
แต่ที่เค้าประทับใจคือ คำถามถัดไป
"มีใครบ้างในห้องนี้ ที่รู้สึกว่าตัวเองประสบความสำเร็จแล้วบ้าง?"
ปรากฏกว่า 80% ของคนที่ยกมือเมื่อสักครู่เอามือลง
เป็นเรื่องที่น่าแปลกใจมั้ยครับ ว่า 
คนที่ร่ำรวยขนาดที่ไม่ต้องทำงานแล้วทั้งชีวิตก็ได้เนี่ย
ก็ยังรู้สึกว่าตัวเองยังไม่ประสบความสำเร็จ

และนี่อาจจะเป็นเรื่องที่เฉพาะคนรวยแบบพวกเค้าถึงจะเข้าใจ ก็คือ
การที่พวกเค้าบรรลุเป้าหมายทางการเงิน จาก ทรัพย์สิน เงินทอง
มันไม่ได้ทำให้เค้ารู้สึกว่าเค้าประสบความสำเร็จ
ถึงแม้คนอื่นๆจะยกย่องว่าเค้าประสบความสำเร็จ
แต่พวกเป้าหมายเหล่านั้น ไม่ใช่ WHY ที่เค้าตั้งใจไว้
หลายคนเริ่มธุรกิจมาโดยมี WHY ชัดเจน
แต่เพราะความยากลำบากในระหว่างทาง 
อาจจะทำให้พวกเค้าต้องเปลียน HOW และ WHAT ที่ละนิดๆ
จนมาถึงวันที่บรรลุเป้าหมายทางการเงินแล้ว
แต่บางคนก็สูญเสีย WHY ที่ตั้งใจไว้ไป
สำหรับทุกๆธุรกิจที่ต้องการประสบความสำเร็จแล้ว 
จะต้องการทั่งคู่ครับ ทั้งการบรรลุเป้าหมายทางการเงิน และ การตอบ WHY ขององค์กร

คุณแซม วอลตัน ก็เป็นหนึ่งในคนที่บรรลุทั้งสองอย่าง ทั้งเป้าหมายทางการเงินและการตอบ WHY 
โดย WHY ของเค้าคือการให้บริการและการช่วยเหลือผู้คน 
ทั้งชาวบ้านที่เป็นลูกค้า พนักงาน และชุมชนให้มีความเป็นอยู่ที่ดี
เค้าเชื่อว่า  ถ้าเราดูแลคนให้ดีแล้ว  เดี๋ยวคนเหล่านั้นจะกลับมาดูแลเราในที่สุด 
ยิ่ง Walmart ให้พนักงาน ลูกค้า และชุมชนมากเท่าไหร่ พวกเค้าก็จะกลับมาให้มากยิ่งกว่าเดิม ทวีคูณ 
ยิ่ง Walmart ขายของในราคาถูกได้มากเท่าไหร่  ผู้คนก็ยิ่งสามารถประหยัดเงินและมีชีวิตที่เป็นอยู่ดีมากขึ้นเท่านั้น

แต่ WHY ของคุณแซม กลับไม่ได้ถูกสานต่อหลังสูญเสียเค้าไป
CEO ตลอดจนผู้บริหารที่มาทำงาน ต่างลืมเลือน WHY ขององค์กร
มองดูแต่ WHAT  คือ การขายสินค้าให้ถูก 
พวกเค้าก็เลยมุ่งมั่นแต่ การลดต้นทุน, การทำให้ได้มาซึ่งผลกำไร
แล้วนั่นก็เป็นเหตุของการที่ Walmart
มีมาตรการที่ไม่เป็นธรรมกับพนักงาน, การเอาเปรียบลูกค้า, 
การไม่ใส่ใจชุมชนที่อยู่รอบข้าง, หรือแม้กระทั่งการติดสินบนเจ้าหน้าที่
จนมีคนออกมาต่อต้าน และฟ้องร้องเต็มไปหมด

เราลองมากลับวิเคราะห์สิ่งที่เกิดขึ้นทั้งกับ Walmart และมหาเศรษฐีในงานสัมมนากันดีกว่าครับ
ปัญหาที่ใหญ่ และท้าทายที่สุดที่สุดขององค์กร ก็คือความสำเร็จของตัวเองในอดีตนั่นเอง
ตอนกิจการเล็กๆ ก็เจ้าของก็จะทำเองหลายๆอย่าง  การสือ่สาร WHY ให้ทุกคนๆก็ไม่ได้ยาก
WHAT ต่างๆของบริษัทที่เติบโตขึ้น เช่น รายได้ ส่วนแบ่งการตลาด ราคาหุ้น มันก็โตขึ้นขนานไปกับ WHYด้วย

พอบริษัทเติบโต ใหญ่ขึ้นๆ เจ้าของก็ต้องทำงานผ่านคนจำนวนมาก
ความเข้มข้นของ WHY ที่สื่อสารไปข้างนอก มันก็เจือจางไปบ้าง ไม่ชัดเจนเท่าเดิม 
WHAT ก็อาจจะโตเร็วกว่า WHY
และถ้าบริษัทสูญเสียผู้ก่อตั้งและวางแผนผู้สืบทอดไม่ดี 
อาจจะพบว่า WHAT จะยังโตขึ้นไปเรื่อยๆก็ตาม
WHY มันก็อาจหยุดโตไปดื้อๆ

ตอนนี้เราก็เริ่มเข้าใจแล้วว่า
การรักษาการเติบโตของ WHAT ควบคู่ไปกับ WHY เป็นเรื่องที่สำคัญมาก
แล้วเราจะไปวัดผล WHY ยังไง
ถ้าสมมติว่าเราเป็น WALMART เราจะวัดว่า 
- เราได้ช่วยให้ลูกค้าที่เป็นมีความเป็นอยู่ดี ได้อย่างไร
- พนักงานของเราได้รับการดูแลจากบริษัทเป็นอย่างดี จะวัดยังไง

มันคงไม่ใช่เรื่องที่วัดได้ง่ายนัก แล้วถ้าวัดได้แล้ว
จะสื่อสารให้พนักงาน และคนภายนอกเข้าใจได้อย่างไร

คำตอบคือ ถ้าจะให้วัดค่า WHY ง่ายและสื่อสาร Feedback กับพนักงานก็ง่าย 
คือ การเปลี่ยนการวัดค่า WHAT จากที่หน่วยจะเป็น เงิน หรือส่วนแบ่งการตลาด ราคาหุ้น ที่ไม่สัมพันธ์กับ WHY 
ก็เปลี่ยนไปวัดค่า WHAT ที่สัมพันธ์กับ WHY แทน เช่นการวัดกิจกรรม หรือ พฤติกรรมตามค่า WHY นั้น
แล้วให้รางวัล incentive พนักงานตามค่า WHAT ดังกล่าวนั่นเอง

ตัวอย่าง เช่นบริษัท BridgePort Financial ก่อตั้งโดยคุณ Christina Harbridge 
บริษัทติดตามทวงหนี้ ที่มี WHY แตกต่างจากบริษัทอื่นๆ
ซึ่งมักจะใช้เทคนิคขู่กรรโชกลูกหนี้
และให้เงินรางวัลกับพนักงานตามยอดที่เก็บได้
แต่ที่นี้ บริษัทจะทำงานแตกต่างไป
บริษัทร่วมมือกับลูกหนี้ เพื่อหาเงินมาใช้หนี้ให้หมดโดยไม่ใช้วิธีขู่กรรโชก
แต่เป็นการพูดคุยกันดีๆ ให้ลูกหนี้เชื่อใจ และพูดความจริงออกมา
บริษัทไม่ได้ให้รางวัลตามยอดที่เก็บเงินได้กับพนักงาน
แต่ให้รางวัลตามจำนวนการ์ดขอบคุณที่พนักงานเขียนไปหาลูกค้าแทน
สิ่งที่น่าประทับใจ คือ ผลประกอบการของ BridgePort Financial
บริษัทกลับสามารถทวงหนี้ได้มากกว่าบริษัทอื่นๆถึง 300%

อีกเรื่องที่สำคัญไม่น้อยกว่าการวัดค่า WHY คือ
การวางแผนผู้สืบทอด
ถ้าเราจำได้ว่า  The Golden Circle ถ้าเราพลิกขึ้นมา ก็จะเป็นรูปโคน หรือรูปโทรโข่ง
ผู้นำสูงสุด ที่อยู่บนยอดโคน เป็นต้นทางของ WHY 
ตะโกนต่อให้ระดับผู้บริหาร และระดับปฏิบัติการต่อๆมาไปหาคนภายนอก
แต่พอต้นเสียง WHY หายไป  คนที่อยู่ระดับถัดๆไป ย่อมสื่อสารสะเปะสะปะ ไม่เป็นในทิศทางเดียวกัน

ปัญหาของผู้สืบทอดนี่ไม่ได้เกิดขึ้นที่ Walmart เท่านั้น 
แต่ยังเกิดกับองค์กรระดับโลกอื่นๆอีกด้วย
- ไม่ว่าจะเป็น Microsoft ของ มหาเศรษฐีอันดับหนึ่งของโลกอีกท่าน คือ คุณ Bill Gates 
ก็มีปัญหาในช่วงที่เค้ามอบหมายให้คุณ Steve Ballmer มาดูแล
- หรืออย่าง Apple ในช่วงที่คุณ Steve Jobs โดนผู้บริหารที่ตัวเองจ้างมา คือ คุณ John Sculley เขี่ยเค้าออกไปจากบริษัท
- ที่ Dell ที่คุณ Michael Dell มอบหมายให้คุณ Kevin Rollins
- ที่  Starbucks ตอนที่ Howard Shultz  มอบหมายให้คุณ Kevin Johnson 
เมื่อลงจากตำแหน่งไปเพียงไม่กี่ปี ก็ต้องกลับมาบริหารต่อ

ทั้งหมดที่กล่าวมา พอผู้ก่อตั้งไม่อยู่ คนที่มาสืบทอดตำแหน่ง ไม่สามารถดูแลบริษัทได้ 
ส่วนใหญ่จะตกต่ำลง จนถึงขนาดย่ำแย่เลยทีเดียว

ผู้บริหารที่มาใหม่เหล่านี้ ไม่สานต่อ WHY เดิม 
กลับเอาวิสัยทัศน์อันใหม่ของตัวเองมาใส่ในองค์กร 
มันก็เลยทำให้ลูกค้าตลอดจนพนักงานสับสน และไม่เข้าใจบริษัท
แต่สิ่งที่ ควรจะเกิดขึ้น ก็คือ  การรักษา WHY เดิมของบริษัทอย่างเหนียวแน่น
บริษัทจะต้องสรรหาคนที่เชื่อใน WHY นั้น มาสานต่อ ให้ WHY มันมีชีวิตต่อไป

ตัวอย่างของบริษัทที่วางแผนผู้สืบทอดได้ดีคือ Southwest Airlines
คุณ Herb Kelleher พอลงจากตำแหน่งแล้ว 
ก็มอบตำแหน่งต่อให้คุณ Howard Putnam
คุณ Howard Putnam เองถึงแม้จะมาจากสายการบินอื่น
แต่ก็มีอุปนิสัยที่ตรงกับ WHY ของ Southwest

มีเรื่องเล่าว่า ในวันที่คุณ Howard ไปสัมภาษณ์งานที่ Southwest กับคุณ Herb 
ระหว่างการคุยกัน เค้าสังเกตุเห็นรูที่ถุงเท้าของคุณ Herb
เค้าก็รู้เลยว่า ตัวเค้าเองเหมาะกับที่นี่
เพราะว่าสายการบิน Southwest ออกแบบมาเพื่อทำให้คนทั่วไปบินได้ในราคาประหยัด
การเป็นคนประหยัดแบบเค้า มันสอดคล้องกับ WHY ขององค์กรได้ดี
ถ้ามีคนชวนคุณ Howard ไปทานกาแฟที่ Starbucks 
เค้าก็จะปฏิเสธทันที เพราะเสียดายเงินค่ากาแฟ 
ไปซื้อกาแฟที่ Dunkin Donut ดีกว่า ประหยัดกว่า 

หลังจากยุคคุณ Howard แล้วก็เป็นคุณ Colleen Barrett 
ซึ่งก็เป็นเลขาของคุณ Herb ทำงานร่วมกันมากกว่า 50 ปี ก็เลยเข้าใจและซึมซับ WHY ได้อย่างดี
และปัจจุบันก็เป็นคุณ Gary Kelly 
คนนี้เองก็โตมาจากสายการเงิน ในตำแหน่ง CFO 
ทำงานอยู่กับ Southwest มา 15 ปี 
โดยมีคุณ Herb คอยมาเป็นพี่เลี้ยง ก่อนที่เค้าจะมารับตำแหน่ง CEO

วันนี้จบแล้วครับ ก่อนจากกันเรามาทบทวนกันดีกว่า ว่าเราได้เรียนรู้อะไรกันบ้าง
- เราได้เรียนรู้ว่า องค์กรควรจะทำให้ WHAT กับ WHY เติบโตไปพร้อมๆกัน
- ตอนบริษัทยังเล็ก มันทำได้ไม่ยาก เพราะว่าเจ้าของ มาลงมือทำเอง การสื่อสาร WHY ให้คนภายนอกย่อมชัดเจน
- แต่เมื่อบริษัทประสบความสำเร็จ  เติบโตขึ้นๆ มีคนมากขึ้น
เจ้าของก็ต้องทำงานผ่านผู้บริหาร และระดับปฏิบัติการ 
การสื่อสาร WHY ก็เลยไม่ชัดเจนเหมือนเดิม  WHAT กับ WHY ก็อาจจะเติบโตไม่พร้อมกัน
- แล้วยิ่งถ้าบริษัทสูญเสียผู้ก่อตั้งไป และไม่วางการสืบทอดที่ดี 
WHAT อาจจะยังเติบโต แต่ WHY ของบริษัทอาจจะหยุดเติบโตไปได้

เราได้เรียนรู้ การทำให้ WHAT และ WHY เติบโตไปพร้อมกัน ต้องทำ 2 อย่างนี้ครับ
- อย่างแรก คือ การวัดค่า WHY แต่การวัดค่า WHY ตรงๆเลย ทำได้ยาก เราเลยต้องวัดจากกิจกรรม หรือ WHAT ที่สอดคล้องกับ WHY แทน เช่น 
	- ถ้า WHY เราเน้นการทำงานร่วมกับลูกค้า  เราอาจจะวัดจาก  จำนวนการ์ดขอบคุณลูกค้าที่พนักงานเราส่งไป 
	- หรือ ถ้า WHY เราคือ เรื่องการรักษา balance ระหว่างที่ทำงานกับครอบครัว เราก็อาจจะวัดจำนวนชั่วโมง OT
	- จากนั้น เราให้ Incentive จากค่า WHY ตัวนี้ เพื่อเป็นการ feedback ให้กับพนักงานได้ง่าย และชัดเจน
- อย่างที่สอง ที่เราทำได้ คือ การมี นโยบายการวางแผนผู้สืบทอดที่ดี สรรหา หาคนที่เหมาะสม คนที่เชื่อใน WHYของบริษัท
เมื่อหาได้แล้ว ผู้บริหารคนใหม่ นี้ จะต้องสานต่อ WHY เดิมของบริษัท ให้มีชีวิตอยู่ต่อไป

และการบ้านทิ้งท้ายประจำตอนนี้ มีดังนี้ครับ
- ตอนนี้ที่บริษัทของคุณมีนโยบายการให้รางวัล Incentive กับพนักงานอย่างไรบ้างครับ
	- มันสอดคล้องกับ WHY หรือเปล่า
	- ถ้ามันไม่สอดคล้อง ให้คุณลองคิดดูครับว่า นโยายการให้รางวัลควรเป็นอะไรแทน

**ที่มา**

**Start With Why** ![Start With Why](/assets/images/sww/book_eng.jpg)

*แต่งโดย Simon Sinek*

บทย่อ ตอนที่ 5. - ความท้าทายที่ใหญ่ที่สุด ก็คือ ความสำเร็จ
- บทที่ 11 - เมื่อ WHY เลือนลาง
- บทที่ 12 - เมื่อองค์กรมีรอยแตกเกิดขึ้น

---
**อยากสนับสนุนเรา ซื้อหนังสือกับเรา**
{% for productitem in site.productitems | where:"productID", page.productID %}
[![{{productitem.title}}](/{{productitem.image_path}})]({{productitem.link}}){% endfor %}

---
**ขอขอบคุณ**
{% for credit in page.credits %}
- {{credit | xml_escape}}
{% endfor %}

---
**ติดตามเรา**
- [Blog]({{site.url}})
- [Facebook](https://www.facebook.com/{{site.facebook}})
- [Instragram](https://www.instagram.com/{{site.instragram}})
- [Youtube](https://www.youtube.com/channel/{{site.youtube}})
- [Apple Podcast](https://podcasts.apple.com/th/podcast/{{site.apple_podcast}})