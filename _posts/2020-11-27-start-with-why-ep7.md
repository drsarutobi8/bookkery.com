---
layout: post
title: สาวกพันธ์ุแท้ เค้าสร้างกันยังไง
author: drsarutobi
categories: [Business]
image: "assets/images/sww/sww-7.svg"
featured: false
hidden: false

[comment]: <> (for rss feed.xml)
itunes_image: "player/img/sww-7.jpg"
itunes_keywords: "Start With Why, Business, Entrepreneur, Leader"
itunes_explicit: "no"
audio_location: "player/web/audio/sww-7.mp3"
audio_duration: "11:51"
audio_length: 6363021
video_location: "player/web/audio/sww-7.mp4"
video_duration: "11:51"
video_length: 85240558

[comment]: <> (for this page)
credits:
- "Presentation template by https://www.slidescarnival.com"
- "Icons จาก  flaticon by FreePik, SmashIcons"
- "Resources from Apple Inc."
- "Pictures from Microsoft"
- "Resources from Oprah Winfrey"
- "Pictures from Pontiac, Oreo, M&M, alpro rice"
- "Pictures from SouthWest Airlines"
- "Pictures from Walt Disney"
- "Pictures from Pexels by Andrea Piacquadio, Anna Shvets, Baihiki, Gustavo Fring, Kewin Bidwell, Mattheus Bartelli, Oleg Magni, Pixabay"

productID: sww

---
Harley Davidson หนึ่งในรถมอเตอร์ไซค์ในฝันของคนหลายคน แบรนด์รถมอเตอร์ไซค์ที่ประสบความสำเร็จมากในประวัติศาสตร์  โดยเฉพาะในเรื่องของความจงรักภักดีที่ลูกค้ามอบให้ คนที่รักบางคนเค้ารักมากถึงขนาดที่เอาแบรนด์นี้ไปสักอยู่บนร่างกาย ทั้งหัวไหล่, ข้อมือ, กลางหลัง แล้วจะดีมั้ยครับ ถ้ามีคนรักแบรนด์สินค้าของเราถึงขนาดนี้  อะไรที่ทำให้ Harley Davidson ทำให้คนเหล่านี้รัก ต้องไม่พลาดติดตามนะครับ
 
 **ฟังหนังสือเสียง**
<audio controls>
  <source src="/{{page.audio_location}}" type="audio/mpeg">
Your browser does not support the audio element.
</audio>

**ฟังหนังสือเสียงและภาพ**
<video width="300" controls>
  <source src="/{{page.video_location}}" type="video/mp4">
Your browser does not support the audio element.
</video>

และวันนี้ผมจะสรุปในตอนที่ 4 How to Rally Those Who Believe
วิธีการรวบรวมคนที่เชื่อเหมือนเรา
โดยมีบทที่เราจะครอบคลุมในวันนี้มี 3 บทครับ
บทที่ 8 - Start With Why, but Know HOW 
เริ่มต้นด้วย WHY แต่ต้องรู้ HOW ด้วย
บทที่ 9 - Know WHY, Know HOW, Then WHAT 
รู้ WHY รู้ HOW และทำอย่างไรต่อ
บทที่ 10 - Communication Is Not About Speaking, It’s About Listening 
การสื่อสารไม่ใช่เกี่ยวกับการพูด แต่เป็นการฟังต่างหาก

ยังจำ The Golden Circle ที่เราคุยกันตั้งแต่ Episode 2 ได้มั้ยครับ 
มันเป็นวงกลม 3 วง เล็ก กลาง ใหญ่ วางซ้อนกัน 
โดยไล่จากวงในสุด ก็เป็น WHY HOW และ WHAT
แต่ The Golden Circle  ไม่ได้มีแค่ 2 มิติ  แต่จริงๆแล้วมี 3 มิติ
ที่ผ่านๆมา เราเห็นภาพที่มองลงมาจากด้านบน หรือที่เราเรียกว่า Top View 

แต่ถ้าเราหงายขึ้นมาวงกลมนี้ขึ้น เราจะพบว่า 
มันเป็นรูปโคน 
ที่ปลายแหลมด้านบน เป็น WHY 
ตรงกลางเป็น HOW 
และด้านล่างสุดเป็น WHAT

ถ้าเราเปรียบโคนนี้กับองค์กรๆหนึ่งนะครับ
ที่ด้านบนสุด ระดับ WHY ก็จะเป็น ระดับผู้นำ ได้แก่ เจ้าของ หรือ ผู้บริหารสูงสุด 
ตรงกลาง ระดับ HOW ก็จะเป็นผู้บริหาร ผู้อำนวยการ ผู้จัดการ
ด้านล่างสุดของโคน คือ ระดับ WHAT ก็จะเป็นระดับปฏิบัติการ พนักงาน เซลส์ ของบริษัท

ผู้บริหารสูงสุด เป็นตัวกำเนิดของความเชื่อ วิสัยทัศน์ให้ผู้บริหาร
ผู้บริหารมอบนโยบายให้ทีมงาน 
ทีมงานลงมือทำให้เกิดผลลัพธ์
แล้วตัวโคนนี่ ก็จะลอยอยู่เหนืออีกระบบหนึ่ง ก็คือ ตลาด ซึ่งก็ บุคคลภายนอกนั่นเอง ไม่ว่าจะเป็น ลูกค้า บุคคลทั่วไป ผู้ถือหุ้น สื่อ คู่แข่ง ซัพพลายเออร์ 
โดยจุดที่เชื่อมต่อธุรกิจติดต่อกับตลาด 
ก็คือระดับ WHAT นั่นเอง 
ซึ่งมันมีความสำคัญมาก 
เพราะทุกสิ่งทุกอย่างที่ธุรกิจทำหรือพูดออกไป 
มันเป็นการสื่อสารความเชื่อและวิสัยทัศน์ของธุรกิจให้กับโลกภายนอก

ตอนบริษัทเล็กๆ 
การสื่อสาร WHY ให้คนภายนอกรู้ไม่ยากมาก 
เพราะเจ้าของจะลงมาทำเองทุกอย่าง
แต่พอกิจการเติบโตขึ้น ใหญ่ขึ้น 
เจ้าของก็ต้องทำงานผ่านผู้บริหารในแต่ละระดับชั้นรองลงมา 
การสื่อสาร WHY มันก็เลยยากขึ้น เรื่อยๆ

เปรียบเทียบให้เห็นภาพ ก็เหมือนกับเกมที่เราเคยเล่นกันตอนเด็ก 
อย่าง เกมกระซิบบอกต่อกันเป็นทอดๆ
ถ้าคนแรกพูดเร็ว พูดเบา หรือ พูดไม่ชัด 
คนสุดท้ายก็ย่อมบอกคำตอบที่เพี้ยน หรือผิดไปเลย

ดังนั้นเราก็รู้แล้วว่า WHY ของผู้นำ มันจะต้องชัดเจน
เพราะคนที่เอา WHY ของเราไปบอกต่อก็จะบอกได้ชัดเจนด้วยเช่นกัน
แล้วความชัดเจนนี้เอง
จะดึงคนที่เชื่อเหมือนๆเรา 
และอยากเป็นส่วนหนึ่งกับเรา มาร่วมด้วย

เราลองเปรียบโคนของ The Golden Circle  กับโทรโข่ง ก็ได้นะครับ
ต้นทางโทรโข่ง ก็คือผู้นำ ตะโกนต่อไประดับผู้บริหาร
และปลายโทรโข่ง ระดับปฏิบัติการเป็นทอดๆ เสียงถึงจะมาถึงผู้ฟัง ซึ่งก็คือคนภายนอกนั่นเอง

แต่อาจจะมีคนเข้าใจผิด เปรียบเทียบการสื่อสารผ่านโทรโข่ง เหมือนกับการโฆษณา  
แบบนี้ เราไปหาโทรโข่งที่เสียงดังๆ เลยดีกว่ามั้ย
ในปี 2004  Pontiac เอารถรุ่นใหม่ของตัวเอง ไปร่วมกับรายการของคุณ Oprah Winfrey 
โดยแจกรถไปเกือบ 300 คันเลยทีเดียวในปี 2004
ในรายการทุกคนตื่นเต้นดีใจสุดๆไปเลย แต่พอจบอีเวนท์นี้ไป 
คุณเชื่อมั้ยกลับมีคนจำนวนน้อยมาก ที่จำยี่ห้อรถที่แจกได้ 
ทั้งนี้ทั้งนั้นเป็นเพราะว่า คนส่วนใหญ่ไม่เข้าใจ WHY ของ Pontiac 
คนก็เลยไม่ได้ตื่นเต้นอะไรไปกับ Pontiac ด้วย
ดังนั้นเราสรุปได้ว่า การใข้โทรโข่งเสียงดังๆ ถ้ามีเงินใครๆก็ทำได้ 
แต่ถ้าเราไม่มี WHY ที่ชัดเจน 
มันก็ไม่ได้การันตีว่ามันจะสร้างความจงรักภักดีของลูกค้าได้

การสื่อสาร WHY ที่ดีที่สุด มีประสิทธิภาพที่สุด คือการทำ การพูดให้คนเห็นนั่นเอง
หน้าที่ของผู้นำ ไม่ใช่โฟกัสกับโลกภายนอก 
แต่เป็นการโฟกัสกับระดับ ที่อยู่ด้านล่าง หรือระดับ HOW
ผู้นำต้องมั่นใจว่า
ทีมผู้บริหารต้องมีความเชื่อที่เหมือนกัน และรู้ว่าจะต้องทำอย่างไร 
ส่วนทีมผู้บริหารก็จะต้องพัฒนาระบบ
และจ้างคนที่ใช่ มาทำให้ WHY เป็นจริง
และสุดท้าย พนักงานมีหน้าที่สาธิต และส่งมอบ WHY ให้กับโลกภายนอก

ผู้นำ ทีมี WHY จะรู้ว่าปลายทางอยู่ที่ไหน 
แต่เค้าจะต้องมีคนที่รู้ HOW นำทางไปด้วย

แต่สมมติว่า
องคก์รคนที่มีแต่คนที่ WHY แต่ไม่มี HOW 
ก็เหมือนคนที่รู้ว่าปลายทางอยู่ไหน แต่ว่าไปเองไม่เป็น
จะไปถึงรึเปล่าอันนี้ไม่รู้
แต่แน่ๆต้องเจอความยากลำบาก และเสียเวลามากๆ
แต่ในทางกลับกันครับ
คนที่มี HOW แต่ไม่มี WHY
ก็เหมือนคนที่รู้เส้นทาง แต่ไม่รู้ว่าจะไปไหนดี 
คนเหล่านั้นก็มักจะเดินวนไปวนมา 
ไปไม่ถึงไหนสักที 
หรืออาจจะไปได้แค่จุดหมายที่อยู่ใกล้ๆ
ดังนั้นถ้าธุรกิจไหนอยากไปถึงเป้าหมายที่ไกลๆ ที่ยิ่งใหญ่ 
ก็จะต้องมีคนทั้งสองประเภทในองค์กร

มาดูตัวอย่างองค์กรระดับโลกกันดีกว่าครับ เช่น
Walt Disney มีคุณ Walt Disney เจ้าของวิสัยทัศน์ และมีพี่ชาย คือ คุณ Roy Disney 
คนที่ทำให้วิสัยทัศน์ของน้องเป็นจริง

Microsoft เองก็มีคุณ Bill Gates เป็นคนที่มองเห็นว่า ในโลกอนาคต 
จะมีเครื่อง PC อยู่บนโต๊ะทำงานทุกๆโต้ะ 
ก็มีคุณ Paul Allen เพื่อนสมัยเรียนมัธยม เป็นคนสร้างบริษัท Microsoft
และก็คล้ายๆกัน ของ Apple Inc เอง
ก็มีคุณ Steve Jobs และ Steve Wozniak ที่เพื่อนสนิทสมัยเรียนมัธยม
ตัวอย่างสุดท้าย คือสายการบิน Southwest Airlines 
ที่มีคุณ Herb Kellerher ซึ่งเป็นทั้งเพื่อนซี้และทนายที่ทำเรื่องหย่าให้คุณ Rollin King 

แล้วมันไม่ใช่เรื่องบังเอิญนะครับที่
คนเหล่านี้ มักจะเป็นคนในครอบครัว หรือเพื่อนสนิทสมัยเรียน 
เพราะว่าอะไรครับ เพราะว่าการเลี้ยงดูและประสบการ์ที่มีร่วมกัน  
ก็ส่งผลให้กับมีคนสองคนมีคุณค่าและความเชื่อคล้ายๆกันไปด้วย
และรวมไปถึงความไว้วางใจระหว่างกัน 
ก็จะสูงมากด้วยเช่นกัน

ผ่านระดับ HOW ไปแล้ว เรามาที่ระดับ WHAT กันต่อนะครับ
ใน Episode ที่ 3 เราเปรียบเทียบ The Golden Circle กับส่วนต่างๆสมอง ดังนี้ครับ 
ก็คือ ระดับ WHY และ HOW ตรงกับส่วนที่เรียกว่า Limbic Brain 
ซึ่งเป็นส่วนที่ใช้ในเรื่องของความเชื่อ และความไว้วางใจ ซึ่งสำคัญกับมนุษย์ แต่ขาดความสามารถในการสื่อสาร
แล้วก็ระดับ WHATจะตรงกับ Neocortex ซึ่งเป็นส่วนที่ใช้การคิดแบบตรรกะ และก็เรื่องภาษา การสื่อสาร
เราเองมีความยากในการอธิบาย WHY 
เพราะสมองในส่วน limbic brain ไม่เก่งเรื่องการสื่อสาร
องค์กรหรือธุรกิจเองก็เช่นกัน ก็จะมีความยากในการสื่อสารระดับ WHY ให้ตลาดหรือบุคคลภายนอกเข้าใจ
สิ่งที่ธุรกิจจะทำได้ ก็แค่เพียง การเล่าเรื่อง การใช้สัญลักษณ์ หรือสิ่งของ
เพื่อจะเป็นตัวแทน WHY  
ยิ่งเราสื่อสารได้ชัดเจนมากเท่าไหร่ 
คนก็ยิ่งเข้าใจเรามากเท่านั้น

ในปี 1984 แอปเปิ้ล ได้สื่อสาร WHY ผ่านทางโฆษณาในช่วง Super Bowl
ในเรื่องก็จะเริ่มต้นด้วย โลกที่ผู้คนเป็นเหมือนหุ่นยนต์ นั่งกันเต็มห้องประชุม โดยมีภาพและเสียงสะกดจิต ของท่านผู้นำออกมาจากหน้าจอ
แล้วก็มี ผู้หญิงคนนึงก็วิ่งมาพร้อมกับฆ้อนอันใหญ่ 
มีกลุ่มเจ้าหน้าที่รักษาความปลอดภัยกลุ่มใหญ่ วิ่งกรูตามกันพยายามไปจับเธอให้ได้
พอเธอไปถึงที่หน้าจอ เธอก็ขว้างฆ้อนออกไป พอจอระเบิด ทุกคนก็เลยตื่นจากภวังค์
จากนั้นก็มีข้อความว่า ในวันที่ 24 มกราคม 1984  แอปเปิลจะเปิดตัวเครื่องคอมพิวเตอร์ McIntosh 
แล้วคุณจะได้รู้ว่าทำไม 1984 ปี 1984 จะไม่เหมือนปี 1984 อีกต่อไป
โฆษณานี้ได้รับการกล่าวขวัญเป็นอย่างมาก  มันทำให้คนเข้าใจถึง Slogan Think Different

โลโก้เองครับ ก็เป็น WHAT อีกรูปแบบนึง ที่บริษัททำขึ้นมา 
ซึ่งเกือบทุกบริษัทมีโลโก้กันอยู่แล้ว 
แต่ก็มีเพียงไม่กี่บริษัท ที่สามารถเปลี่ยนโลโก้เป็น สัญลักษณ์ ซึ่งบอก WHY ของบริษัทได้
โลโก้เองอาจจะแทนได้แค่ว่า 
สินค้าของเรามีคุณภาพ บริการเรายอดเยี่ยม บริษัทเราเป็นบริษัทที่มีนวัติกรรม
แต่ทั้งหมดนี้ โลโก้ก็พูดถึงแค่ตัวธุรกิจ พูดถึงตัวสินค้า 
ไม่ได้พูดถึงความเชื่อ หรือ WHY อะไรมากนัก
การที่โลโก้นึง มันจะกลายเป็นสัญลักษณ์ได้ คนจะต้องได้รับแรงบันดาลใจจากแบรนด์นั้นๆครับ  
ถ้าเราได้เห็น ได้ยิน ได้กลิ่น  ได้รับรส  หรือ ได้สัมผัส ของ WHATของแบรนด์ บ่อยๆซ้ำๆ 
จนเรามั่นใจว่า เราชอบแบรนด์นี้
และเชื่อในสิ่งเหมือนๆกัน  
เราอยากเป็นส่วนหนึ่งสนับสนุนความเชื่อนั่นๆ
เราก็ยินดีที่จะใช้โลโก้นั้น 
เป็น สัญลักษณ์แทนความเป็นตัวตนของเรา

Harley Davidson เองเป็นแบรนด์รถมอเตอร์ไซค์อายุร้อยกว่าปี แล้วครับ
เป็นแบรนด์ที่มีความชัดเจนในเรื่องความเชื่อมากๆ 
มีการรักษาวินัย ทั้งด้านคุณค่าและหลักการได้อย่างยอดเยี่ยม 
ตลอดจน ทุกๆสิ่งทุกๆอย่างที่ทำ และพูด ก็ออกมาได้สม่ำเสมอด้วย 
ก็เลยสามารถเปลี่ยนจากโลโก้มาเป็นสัญลักษณ์ได้ในที่สุด 

ถ้าเราลองไปถามคนสักรูปโลโก้ Harley ดูว่า 
ตอนนี้สต้อกของบริษัทอยู่ที่เท่าไหร่ 
หรือปัญหาที่เกิดกับผู้บริหารในตอนนั้น พวกเค้าทราบกันมั้ย 
พวกเค้าไม่สนใจหรอกครับ
เพราะว่าตอนนี้ สัญลักษณ์ Harley Davidson เองนี้มันไม่ได้เกี่ยวกับบริษัทอีกต่อไปแล้ว 
แต่มันเกี่ยวกับตัวเค้าเอง 
มันบอกว่าผม มันบอกว่าฉัน นี่แหล่ะคนอเมริกัน

**ที่มา**

**Start With Why** ![Start With Why](/assets/images/sww/book_eng.jpg)

*แต่งโดย Simon Sinek*

บทย่อ Part 4 How to Rally Those Who Believe
บทที่ 8 - Start With Why, but Know HOW
บทที่ 9 - Know WHY, Know HOW, Then WHAT
บทที่ 10 - Communication Is Not About Speaking, It’s About Listening

---
**อยากสนับสนุนเรา ซื้อหนังสือกับเรา**
{% for productitem in site.productitems | where:"productID", page.productID %}
[![{{productitem.title}}](/{{productitem.image_path}})]({{productitem.link}}){% endfor %}

---
**ขอขอบคุณ**
{% for credit in page.credits %}
- {{credit | xml_escape}}
{% endfor %}

---
**ติดตามเรา**
- [Blog]({{site.url}})
- [Facebook](https://www.facebook.com/{{site.facebook}})
- [Instragram](https://www.instagram.com/{{site.instragram}})
- [Youtube](https://www.youtube.com/channel/{{site.youtube}})
- [Apple Podcast](https://podcasts.apple.com/th/podcast/{{site.apple_podcast}})