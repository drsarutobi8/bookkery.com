---
layout: post
title: ตั้งคำถามเพียง 1 ข้อก็พลิกจากตามขึ้นมานำ
author: drsarutobi
categories: [Business]
image: "assets/images/sww/sww-one.svg"
featured: true
hidden: false
toc: true

[comment]: <> (for rss feed.xml)
itunes_image: "player/img/startWithWhy.jpg"
itunes_keywords: "Start With Why, Business, Entrepreneur, Leader"
itunes_explicit: "no"
audio_location: "player/web/audio/sww_one.mp3"
audio_duration: "17:55"
audio_length: 8509869
video_location: "player/web/audio/sww_one.mp4"
video_duration: "17:55"
video_length: 78765483

[comment]: <> (for this page)
credits:
- "Presentation template by https://www.slidescarnival.com"
- "Icons จาก  flaticon by Becris, ECreaticca Creative Agency, DinosoftLab, FreePik, geotatah, Icongeek26, Monkik, Nikita Golubev, Pause08, sarung, SmageotatahshIcons, Pause08, sarung,ucalyp, ultimatearm"
- "โลโก้จาก Apple Inc, Harley Davidson, Southwest Airlines"
productID: sww
---
ถ้าวันนี้คุณอยากประสบความสำเร็จเหมือน Apple, รถมอเตอร์ไซค์ Harley Davidson, สายการบิน Southwest Airlines แบรนด์ชั้นนำเหล่านี้ ทำอะไรออกมาก็เป็นที่ชื่นชอบ และดูจะประสบความสำเร็จไปซะหมด แต่ม้นไม่ใช่เรื่องบังเอิญ เราเองก็สามารถเรียนรู้และทำแบบเค้าได้ มันเริ่มต้นด้วยการตั้งคำถามที่ใช่ แล้วค่อยค้นหาคำตอบ

<audio controls>
  <source src="/{{page.audio_location}}" type="audio/mpeg">
Your browser does not support the audio element.
</audio>

### แนะนำหนังสือ
![Start With Why by Simon Sinek](/assets/images/sww/sww-p0.svg)
หนังสือเล่มนี้ชื่อ Start With Why แต่งโดยคุณ Simon Sinek
ที่จะสอนให้เรารู้ว่า ผู้นำเก่งๆ เค้าสร้างแรงบันดาลใจอย่างไรให้ทุกคนลงมือทำ

---
### โลกที่ไม่ได้เริ่มต้นจากการถามว่า "ทำไม"

![There are only 2 ways to influence human behavior.](/assets/images/sww/sww-p1_1.svg)

ในหนังสือได้สรุปไว้ว่า การที่เราจะชักจูงพฤติกรรมของคน มันมีอยู่แค่เพียง 2 ทาง คือ 
การใช้เทคนิคหลอกล่อ กับ การสร้างแรงบันดาลใจ

![Manipulation Techniques](/assets/images/sww/sww-p1_2.svg)
เทคนิคการหลอกล่อ มีอยู่ 6 อย่างด้วยกัน คือ
1. การตั้งราคา - การต้้งราคาถูกหรือมีส่วนลดต่างๆ
2. การใช้โปรโมชั่น - การแลก แจก แถม
3. การขู่ให้กลัว - ถ้าไม่ซื้อหรือไม่ทำตามที่บอก จะเกิดผลเสียตามมา
4. การวาดฝัน - โดยสัญญาว่าถ้าเราทำตาม จะได้ผลลัพธ์ตามที่ฝัน
5. การใช้แรงกดดันจากคนรอบข้าง - การให้คนดังแนะนำ หรือ การทำให้เรารู้สึกว่า คนอื่นๆเค้ามีกันไปหมดแล้วเหลือแต่เรานี่แหละที่พลาดไป
6. ความล้ำสมัย - การบอกว่าของทันสมัยกว่า สินค้าแปลกใหม่กว่า หรือเทคโนโลยีล้ำหน้ากว่า 

![Manipulation creates stress.](/assets/images/sww/sww-p1_3.svg)
การใช้เทคนิคหลอกล่อสามารถใช้ได้ผลจริง ทำให้คนมาซื้อของเราได้จริงๆ
แต่ก็เป็นผลลัพธ์แค่ในระยะสั้นๆ 
คนซื้อไม่ได้มีความจงรักภักดีกับแบรนด์เราเลย
เช่น ถ้าเค้าซื้อเพราะว่าของเราถูก 
ในอนาคตร้านไหนขายถูกกว่าเค้าก็ไปร้านนั้น

นอกจากนี้การใช้เทคนิคการหลอกล่อ ก็ยังสร้างความเครียดให้ทั้งกับผู้ซื้อและผู้ขายมากอีกด้วย
* เพราะว่าคนซื้อเองก็ไม่มั่นใจว่าซื้อของที่ดีที่สุด ถูกที่สุดแล้วรึยัง 
* ส่วนคนขายก็ยิ่งเครียดกว่า  เพราะถ้าคนขายรายอื่นเห็นว่าเทคนิคที่เราใช้ได้ผล ก็จะพากันทำตามบ้าง 
เช่น พากันแข่งลดราคา ตัดราคาซื่งกันและกัน จนอาจจะไม่เหลือกำไรหรือขาดทุนด้วยซ้ำ

---
###  ทางเลือกอื่น
![Let's Inspire](/assets/images/sww/sww-p2_1.svg)
แต่เรายังมีอีกทางเลือกอื่น นั่นคือการสร้างแรงบันดาลใจ
ตัวอย่างที่เราเห็นได้ชัด ก็คือ แบรนด์ชั้นนำที่มีลูกค้าจงรักภักดี 
ไม่ว่าจะเป็น Apple, Harley Davidson, หรือ Southwest Airlines 
แบรนด์เหล่านี้จะมีกลยุทธในการทำงาน ที่เรียกว่า The Golden Circle ซึ่งเป็นหัวใจ
ทุกๆสิ่งที่เค้าพูด ทุกๆอย่างที่เค้าทำ จะต้องสอดคล้องกับ The Golden Circle นี้

![The Golden Circle](/assets/images/sww/sww-p2_2.svg)
The Golden Circle ประกอบไปด้วย วงกลมสามวงซ้อนกัน
วงในเล็กสุดเป็น WHY วงกลางใหญ่ขึ้นมาคือ HOW และวงนอกใหญ่สุดก็คือ WHAT
* WHY บอกถึงความเชื่อ, จุดประสงค์ว่าเราหรือองค์กรนี้เกิดมาเพื่ออะไร
* HOW บอกถึงวิธีการที่เราพูด,เราทำ ที่ทำให้เราพิเศษแตกต่างจากคู่แข่ง
* WHAT คือสินค้าหรือบริการ ตลอดจนทุกๆสิ่งทุกๆอย่างที่เราทำ, เราสื่อสารให้กับคนภายนอก

![Communication Ways](/assets/images/sww/sww-p2_3.svg)
พอเรามี The Golden Circle แล้ว เราก็ต้องใช้มันในการสื่อสาร 
เรามาลองเปรียบเทียบระหว่างแบรนด์ทั่วๆไป กับแบรนด์ชั้นนำกันดีกว่า

* แบรนด์ทั่วๆไป จะสื่อสารเริ่มจาก WHAT และก็จบแค่เพียง HOW 
ก็คือ เค้าขายสินค้าหรือบริการอะไร 
แล้วมันดีกว่าหรือแตกต่างจากคู่แข่งอย่างไร
แต่ไม่เคยพูดถึงเลยว่า อะไรคือความเชื่อของพวกเค้า

* แต่แบรนด์ชั้นนำจะสื่อสารในทางกลับกัน 
คือ เค้าจะเริ่มจาก WHY ก่อน 
เค้าจะบอกให้ทุกคนรู้ว่าเค้าเชื่ออะไร
แล้วบอกว่า HOW วิธีคิด,หรือวิธีการทำงานของพวกเค้าแตกต่างจากคู่แข่งอย่างไร
แล้วค่อยจบด้วย WHAT ว่าสินค้าหรือบริการที่เค้าจะมานำเสนอวันนี้คืออะไร

![The Golden Circle And Brains](/assets/images/sww/sww-p2_4.svg)
สาเหตุที่การสื่อสารแบบ The Golden Circle ได้ผลดีกว่า 
ในแง่ของหลักการทางวิทยาศาสตร์เป็นเพราะว่า 
มันเป็นการสื่อสารที่ตรงกับการทำงานของสมองมนุษย์ที่ใช้ในการตัดสินใจ 
โดยแบ่งเป็น 2 ส่วน คือ

* ส่วนแรก คือ LIMBIC BRAIN เป็นส่วนของสมองที่สัตว์ทั่วๆไปก็มี 
มันมีหน้าที่รับผิดชอบเกี่ยวกับอารมณ์ การตัดสินใจโดยใช้สัญชาตญาณ 
หรือที่เราเคยได้ยินคำว่า 'ตัดสินใจโดยใช้กี๋น'นั่นเอง
แต่ข้อจำกัดของสมองส่วนนี้ คือ มันไม่มีความสามารถในด้านภาษาเลย
ถ้าเปรียบเทียบกับ The Golden Circle แล้ว สมองส่วนนี้จะใช้กับ WHY และ HOW

* ส่วนที่สอง ก็คือ  NEOCORTEX เป็นส่วนของสมองมนุษย์ที่แตกต่างจากสัตว์ทั่วๆไป
มันทำให้พวกเรามีความสามารถทางด้านภาษา 
และเราสามารถคิดโดยใช้ตรรกะหรือการคิดแบบวิเคราะห์ได้
ถ้าเปรียบเทียบกับ The Golden Circle แล้วสมองส่วนนี้จะใช้กับ WHAT

![Three Degrees of Certainty](/assets/images/sww/sww-p2_5.svg)
และเพื่อให้เราเข้าใจการทำงานของสมองกับผลของการตัดสินใจซื้อมากขึ้น
เรามาลองสังเกตุภาษาที่เราใช้กับความมั่นใจหลังการเลือกซื้อสินค้ากัน 
ลองสังเกตุว่าคำพูดที่เราใช้แตกต่างกันอย่างไร

* ถ้าเราตัดสินใจซื้อจากการใช้ตรรกะ ใช้เหตุผลวิเคราะห์ เช่น 
เลือกของที่คุ้มค่าที่สุด เช็คราคาเปรียบเทียบหลายๆแหล่ง
แสดงว่าเราจะใช้สมองส่วน NEOCORTEX ในการตัดสินใจ
เราก็จะพูดว่า ผมซื้อสินค้าตัวนี้ เพราะว่าผม “คิด” ว่ามันใช่

* ถ้าเราตัดสินใจซื้อจากสัญชาตญาณ ความรู้สึกลึกๆข้างในตัวเรา
เราจะใช้ LIMBIC BRAIN ในการตัดสินใจ
เราก็จะพูดว่า ผมซื้อสินค้าตัวนี้ เพราะว่าผม “รู้สึก” ว่ามันใช่

* แต่ถ้าเราตัดสินใจซื้อจากสัญชาตญาณ พร้อมการใช้ตรรกะและเหตุผลวิเคราะห์
ก็แสดงว่าเราใช้ทั้ง LIMBIC BRAIN และ NEOCORTEX ในการตัดสินใจ
เราก็จะพูดได้อย่างมั่นใจว่า ผมซื้อสินค้าตัวนี้ เพราะว่าผม “รู้” ว่ามันใช่

![Clarity, Discipline, and Consistency](/assets/images/sww/sww-p2_6.svg)
ทีนี้การที่เราจะทำให้ใครสักคนมาจงรักภักดีกับแบรนด์เรา และไม่เปลี่ยนใจไปหาแบรนด์อื่่นได้
เราจะต้องพิสูจน์ให้ลูกค้าเห็นว่า เราเป็นของแท้ เราเป็นตัวจริง เราเป็นต้นตำรับ

ความเป็นต้นตำรับนั้น มันกลับไปที่ The Golden Circle 
* WHY คือ ความเชื่อของเราต้องชัดเจน และต้องเป็นอันหนึ่งเดียวกันทั้งองค์กร 
* HOW คือ คุณค่าและหลักการ ที่จะเป็นวินัยหรือกฏเหล็ก ที่เราจะยึดถือในการทำงานตลอดเวลา
* WHAT คือ ผลลัพธ์ทุกสิ่งทุกอย่าง หลังจากที่ได้เราได้ทำตาม HOW แล้ว เช่น สินค้า, บริการ, โลโก้, โฆษณา เป็นต้น

โดยที่เราต้องทำตามลำดับให้ถูกต้องด้วย เริ่มจาก WHY ไปสู่ HOW แล้วค่อยไปสู่ WHAT

![Southwest Airlines](/assets/images/sww/sww-p2_7.svg)
มาดูตัวอย่างความเป็นต้นตำรับของสายการบิน Southwest Airlines กัน
Southwest มีวัตถุประสงค์ที่จะช่วยให้คนธรรมดาๆเดินทางโดยเครื่องบินได้
แนวทางก็เลยต้องทำให้ทุกอย่างมีราคาถูก, เรียบง่าย, และ สนุกเป็นกันเอง
ผลลัพธ์ที่ได้ก็คือ ตั๋วเครื่องบินมีราคาถูก, 
การตั้งราคาก็ง่ายๆ มีเพียงแค่ 2 ราคา คือ เวลาธรรมดา กับ เวลากลางคืนหรือวันหยุดสุดสัปดาห์,
โฆษณาของ Southwest ก็เน้นจะความตลกสนุกสนาน,
การแต่งกายของพนักงานต้อนรับก็เปลี่ยนจากที่ใส่กระโปรงมาใส่กางเกงขาสั้นแทน

---
### ผู้นำต้องมีผู้ตาม
![The Emergence of Trust](/assets/images/sww/sww-p3_1.svg)
แบรนด์ชั้นนำจะให้ความสำคัญกับ Trust หรือความไว้วางใจเป็นอย่างมาก
โดยเฉพาะการสร้างความไว้วางใจกับพนักงานจะมาเป็นอันดับแรก 
พวกเค้ามีความเชื่อว่า 
* ถ้าพนักงานไว้ใจองค์กรแล้ว, มีความสุขแล้ว พนักงานก็จะทำให้ลูกค้ามีความสุข
* และเมื่อลูกค้ามีความสุขแล้ว ลูกค้าก็จะอุดหนุนเรา และทำให้เรามีกำไร 
* และเมื่อเรามีกำไรแล้ว เราก็ปันผลได้มาก ก็จะทำให้ผู้ถือหุ้นมีความสุขไปด้วยในที่สุด

![The Emergence of Trust](/assets/images/sww/sww-p3_2.svg)
การสรรหาและบ่มเพาะพนักงานที่จะร่วมทีมมีความสำคัญมาก โดยในหนังสือกล่าวถึงข้้นตอนดังนี้
1. การประกาศหาพนักงาน จะต้องเน้นหาคนที่มีความเชื่อเหมือนกับเรา
2. การคัดเลือกคน จะคัดโดยใช้ทัศนคติที่ดีเป็นหลัก เพราะความสามารถต่างๆ เราสามารถมาสอนทีหลังได้
3. เมื่อจ้างแล้ว เราก็ต้องให้พนักงานเห็นเป้าหมายของบริษัท ว่าเราต้องการสร้างอะไรให้เกิดขึ้นบนโลกใบนี้
4. ผู้นำจะต้องทำให้ดูเป็นตัวอย่าง 
5. องค์กรจะต้องสร้างสิ่งแวดล้อมที่เหมาะสมกับการทำงาน
6. ทำให้พนักงานรู้สึกว่าพวกเค้าได้รับการปกป้อง พวกเค้าปลอดภัย ซึ่งก็ทำให้พวกเค้าทำงานได้อย่างมั่นใจและกล้าแสดงฝีมือ
7. องค์กรต้องรักษาความไว้วางใจให้อยู่ตลอดไป โดย
	* การหมั่นพูดซ้ำๆย้ำๆ ว่าอะไรคือ WHY ขององค์กร
	* การรักษาวินัยในทุกๆสิ่งที่ทำ, ทุกๆสิ่งที่พูด จะต้องสอดคล้องกับคุณค่าที่เราตั้งเอาไว้
	* ตลอดจนการให้รางวัลกับพนักงานก็ต้องสอดคล้องกับ WHY และคุณค่าที่เราตั้งไว้ด้วย

![Law of Diffusion](/assets/images/sww/sww-p3_3.svg)
เมื่อเรามี The Golden Circle แล้ว, เรามีทีมงานพร้อมแล้ว, เรามาดูกลุ่มลูกค้าที่เราจะทำตลาดกัน

ในกฏ Law of Diffusion แบ่งประชากรออกเป็น 5 กลุ่ม โดยจะไล่จากซ้ายไปขวาของรูประฆังคว่ำ ดังนี้
1. กลุ่ม Innovators หรือ นักประดิษฐ์ มีอยู่ 2.5%,
2. กลุ่ม Early Adopters หรือ ผู้ใช้ในช่วงต้น มีอยู่ 13.5%,
3. กลุ่ม Early Majority หรือ ผู้ใช้ส่วนใหญ่ตอนต้น มีอยู่ 34%,
4.  กลุ่ม Late Majority หรือ ผู้ใช้ส่วนใหญ่ตอนปลาย มีอยู่ 34%,
5. และสุดท้ายคือ  กลุ่ม Laggard หรือ พวกล้าหลัง มีอยู่ 16%

![Innovators, Early Adopters](/assets/images/sww/sww-p3_4.svg)
ธุรกิจไม่ควรตั้งเป้าที่จะขายใครก็ได้ 
แต่ควรจะมุ่งเน้นขายคนที่มีความเชื่อเหมือนกับเรา 
นั่นคือคนในกลุ่มทางด้านซ้าย ได้แก่ กลุ่มนักประดิษฐ์ (Innovators), และกลุ่มผู้ใช้ในช่วงต้น (Early Adopters) 
คนกลุ่มนี้จะยอมจ่ายแพงกว่า
และเข้าใจว่าสินค้าที่เพิ่งเปิดตัวอาจจะไม่สมบูรณ์แบบ 
เค้าจะยอมรับในข้อบกพร่องหรือความไม่สะดวกเล็กๆน้อยๆได้
แล้วถ้าเราสะสมคนเหล่านี้มากพอ คนเหล่านี้จะดึงคนที่เหลือทางด้านขวามาให้เราเอง

![How a Tipping Point Tips](/assets/images/sww/sww-p3_5.svg)
ในทางกลับกัน คนทางด้านขวาถึงแม้จะมีถึง 84% ของประชากร
แต่คนเหล่านี้จะซื้อสินค้าเราค่อนข้างยาก
ถ้าขายได้ ก็คือ อาจะได้สัก 10% จากที่เราไปนำเสนอ 
และยิ่งเป็นกลุ่มทางด้านขวามากเท่าไหร่ ก็ยิ่งขายยาก
เพราะว่าคนเหล่านี้ไม่ได้เชื่อเหมือนกับเรา
ไม่เห็นคุณค่าของสินค้าเรา
และจะไม่ยอมซื้อสินค้าเป็นคนแรกๆ

สรุปได้ว่าถึงแม้สินค้าจะคุณภาพดี, ตลาดพร้อม, และมีเงินลงทุนที่เยอะ
แต่ถ้าเราเจาะลูกค้าผิดกลุ่ม ก็ทำให้บริษัทพลาดโอกาสที่จะครองตลาด 
และกลายมาเป็นบริษัทที่ล้มเหลวในที่สุด

---
### หาเเนวร่วม
![Start with WHY, but Know HOW](/assets/images/sww/sww-p4_1.svg)
เราอาจจะเข้าใจกันว่า The Golden Circle เป็นรูป 2 มิติ แต่จริงๆแล้วมันเป็นรูป 3 มิติ 
ที่ผ่านมาเราพูดถึงวงกลม 3 วงซ้อนกัน โดยเป็นภาพจากมุมด้านบน 
แต่ถ้าเราหันมามองจากด้านข้าง ก็จะพบว่ามันเป็นรูปโคนปลายด้านบนแหลม
ซึ่งเปรียบเสมือนแผนผังองค์กร
* ที่ส่วนโคนด้านบนสุด เป็น WHY ก็จะเป็น ระดับผู้นำ, เจ้าของ, หรือผู้บริหารสูงสุด
* ส่วนตรงกลางเป็น HOW ก็จะเป็นระดับผู้บริหารระดับสูง และในระดับรองๆลงมา
* จนมาถึงระดับด้านล่างสุดก็เป็น WHAT ก็จะเป็นระดับปฏิบัติการ เช่น พนักงาน, เซลส์, ลูกจ้างของบริษัท ฯลฯ

ผู้บริหารสูงสุด เป็นตัวกำเนิดของความเชื่อ วิสัยทัศน์ให้ผู้บริหาร
ผู้บริหารมอบนโยบายให้ทีมงาน
ทีมงานลงมือทำให้เกิดผลลัพธ์

ส่วนตัวโคนนี้ก็จะลอยอยู่เหนืออีกระบบหนึ่ง ก็คือ ตลาด
ซึ่งก็ บุคคลภายนอกนั่นเอง ไม่ว่าจะเป็น ลูกค้า, บุคคลทั่วไป, ผู้ถือหุ้น, สื่อ, คู่แข่ง, ซัพพลายเออร์ ฯลฯ

![Start with WHY, but Know HOW](/assets/images/sww/sww-p4_2.svg)
ตอนบริษัทเล็กๆ การสื่อสาร WHY ให้คนภายนอกรู้ไม่ยากมาก
เพราะเจ้าของแทบจะลงมาทำเองทุกอย่าง
แต่พอกิจการเติบโตขึ้น ใหญ่ขึ้น
เจ้าของก็ต้องทำงานผ่านผู้บริหารในแต่ละระดับชั้นรองลงมา การสื่อสาร WHY มันก็เลยยากขึ้น เรื่อยๆ

องค์กรหรือธุรกิจ มีความยากในการสื่อสารระดับ WHY ให้ตลาดหรือบุคคลภายนอกเข้าใจ
การสื่อสารที่ดีที่สุด ก็คือ การทำ WHATs ที่ตรงกับ WHY และ HOWs อย่างสม่ำเสมอ

สิ่งที่ธุรกิจจะสื่อสาร WHY ได้อีก ก็อาจจะการเล่าเรื่อง การใช้สัญลักษณ์ หรือสิ่งของ เพื่อจะเป็นตัวแทน WHY 
ยิ่งถ้าเราสื่อสารได้ชัดเจนมากเท่าไหร่ คนก็ยิ่งเข้าใจเรามากเท่านั้น

![Know WHY, Know HOW, then WHAT](/assets/images/sww/sww-p4_3.svg)
เราได้พูดถึงว่าเราสามารถสื่อ WHY โดยใช้สัญลักษณ์ได้ 
เราอาจสงสัยว่าแล้วโลโก้ของแบรนด์คือสัญลักษณ์หรือเปล่า
คำตอบก็คือ โลโก้เองยังไม่ใช่สัญลักษณ์แทน WHY ได้
การที่โลโก้นึง มันจะกลายเป็นสัญลักษณ์ได้
คนจะต้องได้รับแรงบันดาลใจจากแบรนด์นั้นๆ 
ถ้าเค้าได้เห็น, ได้ยิน, ได้กลิ่น,  ได้รับรส,  หรือ ได้สัมผัส WHATของแบรนด์ซ้ำๆบ่อยๆ
จนเค้ามั่นใจว่า เค้าชอบแบรนด์นี้ และเชื่อในสิ่งที่เหมือนๆกัน 
เค้าเองก็เริ่มอยากเป็นส่วนหนึ่งที่สนับสนุนความเชื่อนั้นๆ
สุดท้าย เค้าก็ยินดีที่จะใช้โลโก้นั้น เป็น สัญลักษณ์แทนความเป็นตัวตนของเค้าเอง 
เช่นเดียวกับ สาวกรถมอเตอร์ไซค์ Harley Davidson สักรูปโลโก้บนร่างกายตัวเอง

![The Celery Test](/assets/images/sww/sww-p4_4.svg)
การที่เราเป็นนักธุรกิจ เราก็มักจะไปศึกษา, หาความรู้จากแหล่งต่างๆ
เราได้ไอเดีย วิธีการต่างๆมากมายจากคนเก่งๆและ, คนประสบความสำเร็จ 
แต่เราจะเลือกทำอันไหนดี และอันไหนไม่ควรทำ
ในหนังสือได้สอนการเลือกแบบง่ายๆ ว่าอะไรเหมาะกับเรา อะไรไม่เหมาะกับเรา 
โดยใช้เทคนิคชื่อ The Celery Test หรือที่แปลว่า บททดสอบผักชีฝรั่ง

เราลองสมมติว่าวันนึงเราไปเดินซื้อของที่ซุปเปอร์มาร์เก็ต
ที่นั่นมีอาหารให้เราเลือกมากมาย
ไม่ว่าจะเป็น ขนมหวาน, ผลไม้, เนื้อทอด, ผักชีฝรั่ง ฯลฯ
แต่ถ้าเราเป็นคนที่ให้ความสำคัญกับเรื่องสุขภาพมาก
เราก็หยิบมาเพียงแค่ผลไม้และผักชีฝรั่งใส่ตะกร้า

นั่นก็คือการที่เราตัดสินใจ โดยเอา WHY มาเป็นตัวกรอง 
อะไรที่ตรงกับ WHY ผ่าน, อะไรที่ไม่ตรงกับ WHY ก็ไม่ผ่าน
ก็จะทำให้เราเลือกได้ง่ายขึ้น, เร็วขึ้น, และมีประสิทธิภาพดีขึ้น
และที่สำคัญที่สุด ก็คือ มันสามารถส่งต่อคนอื่นๆในองค์กรได้ด้วย
เช่น ถ้าเราฝากเค้าซื้อของที่ซุปเปอร์มาร์เก็ต 
เค้าก็หยิบแค่ผลไม้กับผักชีฝรั่งเหมือนกัน

---
### ความท้าทายที่ยิ่งใหญ่ที่สุดคือความสำเร็จ
![The Biggest Challenge is Success](/assets/images/sww/sww-p5_1.svg)
การสร้างธุรกิจนับว่ายากแล้ว 
แต่การรักษาให้ธุรกิจเติบโตตลอดไปกลับยากยิ่งกว่า

ความท้าทายที่ยิ่งใหญ่ที่สุดของธุรกิจ ไม่ใช่คู่แข่งคนไหน 
แต่กลับเป็นความสำเร็จของตัวเราเองในอดีต

หลายๆธุรกิจเริ่มต้นด้วย WHY ที่ชัดเจน 
และการที่เค้ารักษาคุณค่าและหลักการตาม WHY ได้เป็นอย่างดี
ก็ทำให้ธุรกิจประสบความสำเร็จและเติบโต

แต่ถ้าวันหนึ่งธุรกิจหลงลืม WHY ของตนเอง 
เอาแต่มุ่งเน้นค่า WHAT เป็นหลัก
ธุรกิจนั้นๆ ก็เริ่มมีรอยแตกแยก 
ถึงขนาดที่ไม่ใช่ธุรกิจเดิมที่ทุกคนเคยรู้จักอีกต่อไป

![When Why Goes Fuzzy](/assets/images/sww/sww-p5_2.svg)
ที่นี้เราก็เข้าใจแล้วว่า
ธุรกิจควรต้องหมั่นเฝ้าดูค่า WHAT กับค่า WHY ให้เติบโตไปพร้อมๆกัน 

ตอนบริษัทยังเล็ก มันทำได้ไม่ยาก เพราะว่าเจ้าของลงมือทำเองซะเป็นส่วนใหญ่ 
การสื่อสาร WHY ให้คนภายนอกย่อมชัดเจน

แต่เมื่อบริษัทประสบความสำเร็จ เติบโตขึ้น มีคนมากขึ้น 
เจ้าของก็ต้องทำงานผ่านผู้บริหาร และระดับปฏิบัติการ 
การสื่อสาร WHY ก็เลยไม่ชัดเจนเหมือนเดิม 
ค่า WHAT กับค่า WHY ก็อาจจะเริ่มเติบโตไม่พร้อมกัน

แล้วยิ่งถ้าบริษัทสูญเสียผู้ก่อตั้งไป และไม่วางแผนการสืบทอดที่ดี 
ค่าของ WHAT อาจจะยังเติบโต 
แต่ WHY ของบริษัทอาจจะหยุดเติบโตไปแล้วก็ได้

มีตัวอย่างที่เคยพลาดในเรื่องนี้ไม่ว่าจะเป็น Walmart, Microsoft, 
Apple, Dell, Starbuck, และธุรกิจยักษ์ใหญ่อีกมากมาย
ซึ่งส่งผลให้ธุรกิจที่เอ่ยมาอยู่ในสถานการณ์ที่ย่ำแย่มากๆ 
บางบริษัทถึงขนาดเกือบจะต้องปิดกิจการเลยทีเดียว

![What Measured Get Done](/assets/images/sww/sww-p5_3.svg)
ในหนังสือมีเทคนิคที่ช่วยให้เรารักษาค่า WHAT และค่า WHY เติบโตไปพร้อมกัน  โดยมี 2 เทคนิคดังนี้:

เทคนิคแรกคือ การวัดค่าและให้รางวัลตามค่า WHY 
เพราะเราเชื่อว่า อะไรที่เราวัดค่าสม่ำเสมอ ก็จะมักจะไปถึงเป้าหมาย
แต่เรารู้กันดีอยู่แล้วว่า การวัดค่า WHY นั้นทำได้ยาก 
เราเลยต้องวัดจากกิจกรรม หรือ WHAT ที่สอดคล้องกับ WHY แทน 
เช่น 
* ถ้าเราเน้นการทำงานร่วมกับลูกค้า เราอาจจะวัดค่าและให้รางวัล ตามจำนวนการ์ดขอบคุณลูกค้าที่พนักงานเราส่งไป
* ถ้าเราเน้นเรื่องการรักษาสมดุล ระหว่างเวลาที่ทำงานกับครอบครัว เราก็อาจจะวัดจากจำนวนชั่วโมงล่วงเวลา แล้วหักเงินรางวัลตามจำนวนชั่วโมงที่วัดได้

![Succession Plan](/assets/images/sww/sww-p5_4.svg)
เทคนิคที่สองคือ การมีนโยบายการวางแผนผู้สืบทอดที่ดี 
ตรงนี้เป็นข้อผิดพลาดของผู้สืบทอดคนใหม่ที่ไม่เข้าใจ WHY
หรือแม้กระทั่งพยายามเปลี่ยน WHY เดิมของธุรกิจ

แต่จริงๆแล้ว ธุรกิจต้องสรรหาหาคนที่เหมาะสม 
คนที่เชื่อใน WHYของธุรกิจ 
เมื่อหาได้แล้ว ผู้บริหารคนใหม่ นี้ 
จะต้องสานต่อ WHY ของธุรกิจ ให้มีชีวิตอยู่ต่อไป

![The School Bus Test and The Celery Test](/assets/images/sww/sww-p5_5.svg)
ในหนังสือสอนการวางแผนผู้สืบทอด โดยที่
เราจะรู้ว่า ตอนนี้ธุรกิจพร้อมในการสืบทอดแล้วรึยัง,
เราจะคัดสรรผู้สืบทอดได้อย่างไร,
และถ้าเค้ามารับตำแหน่งแล้ว
เราจะรู้ได้ยังไงว่าเราเลือกคนไม่ผิด
โดยผ่าน 2 บททดสอบ เท่านั้นเอง

![The School Bus Test and The Celery Test](/assets/images/sww/sww-p5_6.svg)
บททดสอบแรก ชื่อ The School bus test 
หรือที่แปลว่า บททดสอบรถโรงเรียน 
บททดสอบนี้เป็นการอุปมาอุปมัยว่า 
ถ้าจู่ๆผู้บริหารสูงสุด ถูกรถโรงเรียนชนแล้วเค้าจากเราไป 
วันนี้ธุรกิจยังสามารถเติบโตต่อไป ได้เร็วพอๆกับตอนที่เค้ายังอยู่มั้ย?
 แล้วถ้าวันนี้เราตัดสินใจไม่บริหารเองแล้ว 
 มีคนมาดูต่อได้แทนเราได้เลยมั้ย?

![The School Bus Test and The Celery Test](/assets/images/sww/sww-p5_7.svg)
บททดสอบถัดมา อยู่บนสมมติฐานที่ว่า 
ถ้าผู้สืบทอดเชื่อ ใน WHY ของธุรกิจแล้ว
ทุกสิ่งๆ ทุกอย่างๆที่เค้าพูดและทำ จะต้องตรงกับ WHY

ดังนั้นหากเค้ามี นโยบาย วิธีการ หรือ WHAT อะไรใหม่ๆออกมา
ก็ต้องผ่าน The Celery Test 
หรือ บททดสอบผักชีฝรั่ง ที่เราเคยพูดถึงก่อนหน้าด้วย

---
### โลกที่เริ่มต้นจากการถามว่า "ทำไม"
![The Origins of WHY](/assets/images/sww/sww-p6_1.svg)
ธุรกิจที่มี WHY นั้นพร้อมที่จะเติบโด และพุ่งไปข้างหน้าได้อย่างรวดเร็ว
เปรียบเสมือนเหมือนกับลูกศร ที่เราเหนี่ยวสายธนูไปทางด้านหลังจนตึง

ทุกธุรกิจต้องหา WHY ของตนเองให้เจอ
แต่การหา WHY เราไม่ได้ไปคิดค้นมันขึ้นมาใหม่  
แต่กลับเป็นการมองย้อนหลัง
เป็นการค้นหาตัวตนของเรา ตั้งแต่อดีตจนถึงปัจจุบัน 

โดยดูจากรูปแบบพฤติกรรม สิ่งที่เราทำซ้ำๆ
อะไรคือเหตุผลที่เราทำแบบนั้น
และนั่นอาจจะเป็น WHY ของเรา
 
และเมื่อเราค้นพบ WHY แล้ว 
ก็ต้องมีวินัยที่จะรักษามันไว้ตลอดไป

![Think different.](/assets/images/sww/sww-p6_2.svg)
ดังเช่น Steve Jobs และ Steve Wazniak ผู้ก่อตั้งของ Apple
* ตอนพวกเค้าเป็นวัยรุ่น พวกเค้าได้ค้นพบวิธีการโทรศัพท์ทางไกลโดยไม่เสียเงิน 
แล้วเค้าก็ทำเครื่องที่แฮ็กระบบออกมาขายเพื่อท้าทาย AT&T 
* จากนั้นพวกเค้าก็ทำเครื่องคอมพิวเตอร์ Apple ออกมาเพื่อท้าทายเครื่องของ IBM
* หลังจากที่ Apple ประสบความสำเร็จกับเครื่องคอมพิวเตอร์แล้ว
พวกเค้าก็ยังออกรุ่น Macintosh เครื่องคอมพิวเตอร์พร้อมระบบปฏิบัติการแบบกราฟฟิก 
เพื่อท้าทาย Microsoft DOS ที่ทำงานแบบ terminal
ซึ่งเป็นมาตรฐานของเครื่องคอมพิวเตอร์ PC ในขณะนั้น
* Apple ยังออกผลิตภัณฑ์ใหม่ๆไม่ว่าจะเป็น iPod, iPhone, iTune ออกมา
เพื่อท้าทายอุตสาหกรรมเพลงในรูปแบบเดิมๆ ให้มาเป็นการซื้อขายผ่านระบบออนไลน์แทน

เราสังเกตุเห็นมั้ยว่า WHY ของ Apple ก็คือ การท้าทายกับสิ่งเดิมๆ 
Apple บอกให้โลกรู้ว่า เราสามารถคิดต่างได้ 

ถ้าเราหา WHY ของเราเจอ
และเรารักษามันไว้แบบที่ Apple รักษาได้
เราก็สามารถสำเร็จแบบ Apple ได้

![The New Competition](/assets/images/sww/sww-p6_3.svg)
ในโลกที่เต็มไปด้วยการแข่งขัน 
ทุกคนพยายามเปรียบเทียบตัวเองกับคู่แข่ง
พอทุกคนคิดกันแบบนี้ ก็เลยไม่มีใครช่วยใคร

แต่ถ้าเราเปลี่ยนมาคิดว่า
เราแข่งกับตัวเอง 
อยากทำผลงานวันนี้ให้ดีกว่าเดิมในอดีต

สิ่งที่เราทำตอนนี้
จะต้องดีกว่าสิ่งที่เราทำเมื่อหกเดือนก่อน

และสิ่งที่เราทำอีกหกเดือนข้างหน้า 
จะต้องดีกว่าสิ่งที่เราทำตอนนี้
พอเราคิดแบบนี้ ทุกคนกลับอยากมาช่วยเรา

ไม่ว่าธุรกิจเราจะเล็กหรือใหญ่ 
ไม่ว่าเราจะอยู่ในอุตสาหกรรมไหน
ไม่ว่าเราจะขายสินค้าหรือบริการอะไร

ถ้าเรามีความรับผิดชอบที่จะเริ่มต้นด้วย WHY
และสร้างแรงบันดาลใจให้คนอื่นทำตาม
ถ้าเราร่วมมือกัน 
เราก็สามารถเปลี่ยนโลกได้ ...

---
**อยากสนับสนุนเรา ซื้อหนังสือกับเรา**
{% for productitem in site.productitems | where:"productID", page.productID %}
[![{{productitem.title}}](/{{productitem.image_path}})]({{productitem.link}}){% endfor %}

---
**ขอขอบคุณ**
{% for credit in page.credits %}
- {{credit | xml_escape}}
{% endfor %}

---
**ติดตามเรา**
- [Blog]({{site.url}})
- [Facebook](https://www.facebook.com/{{site.facebook}})
- [Instragram](https://www.instagram.com/{{site.instragram}})
- [Youtube](https://www.youtube.com/channel/{{site.youtube}})
- [Apple Podcast](https://podcasts.apple.com/th/podcast/{{site.apple_podcast}})
