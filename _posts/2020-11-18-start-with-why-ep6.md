---
layout: post
title: คิดจะเจาะตลาด ห้ามพลาดเรื่องนี้
author: drsarutobi
categories: [Business]
image: "assets/images/sww/sww-6.svg"
featured: false
hidden: false

[comment]: <> (for rss feed.xml)
itunes_image: "player/img/sww-6.jpg"
itunes_keywords: "Start With Why, Business, Entrepreneur, Leader"
itunes_explicit: "no"
audio_location: "player/web/audio/sww-6.mp3"
audio_duration: "15:07"
audio_length: 7114293
video_location: "player/web/audio/sww-6.mp4"
video_duration: "15:07"
video_length: 81390096

[comment]: <> (for this page)
credits:
- "Presentation template by https://www.slidescarnival.com"
- "Icons from flaticon by FreePik"
- "Pictures from Amazon Digital Video Recorder"
- "Pictures from The Sun news"
- "Pictures from Wikimedia Commons."
- "Pictures from Ishikawa Ken"
- "Pictures from https://www.pexels.com by Andrea Piacquadio, Chevanon Photography, Mali maeder, ThisIsEngineering"

productID: sww

---
Tivo เป็นเครื่องอัดวีดีโอดิจิตัล เริ่มออกเปิดตัวเมื่อปี1997 โดยมันสามารถอัดรายการในทีวีพร้อมตัดโฆษณาออกให้คุณได้อัตโนมัติ พูดง่ายๆก็คือ มันสามารถเปลี่ยน ละครในฟรีทีวีที่บ้านเรา ให้กลายเป็นซีรียส์ใน Netflix หรือ HBO ได้ โดยเราไม่ต้องเสียค่าสมาชิกซักบาท ซึ่งหลังจากที่ Tivo ได้ออกมาสักพักแล้ว ก็ได้รับกล่าวขวัญจากชาวอเมริกันเป็นอย่างมาก จนถึงขนาดที่เค้าใช้คำว่า Tivo แทนคำกริยา ในการอัดรายการทีวีพร้อมตัดโฆษณา เลยทีเดียว แต่ถึง Tivo จะดังและปังยังไง ยอดขายของ Tivo กลับพังไม่เป็นท่า เพียงเพราะว่าพลาดไปเรื่องเดียว

**ฟังหนังสือเสียง**
<audio controls>
  <source src="/{{page.audio_location}}" type="audio/mpeg">
Your browser does not support the audio element.
</audio>

และวันนี้ผมจะสรุปในตอนที่ 3 Leaders Need Following ผู้นำต้องการติดตาม
ในบทที่ 7 How a Tipping Point Tips ทำอย่างไรให้สินค้าฮิตติดตลาด

ในหนังสือ ผู้แต่งได้ปูบริบท เรื่องสัดส่วนการตลาดดังนี้
จากสถิติที่ผู้แต่งถามธุรกิจต่างๆ ว่าปกติสามารถปิดยอดขายลูกค้าใหม่เป็นอัตราส่วนเท่าไหร่
ซึ่งโดยเฉลี่ยแล้ว อัตราการปิดการขายลูกค้าใหม่จะอยู่ที่ 10%
ในหนังสือ ได้ตั้งชื่อว่า นี่คือ กฏของค่าเฉลี่ย
คำถามคือ แล้วธุรกิจจะสามารถมียอดขายให้สูงกว่า 10% นั้น ต้องทำอย่างไร

ในหนังสือได้ พูดถึงอีกกฏหนึ่ง ชื่อ Law of Diffusion หรือ กฏของการแพร่กระจาย
โดยกฏนี้ได้พูดถึงครั้งแรกในหนังสือ Diffusion of Innovations แต่งในปี 1962 โดยคุณ Everett M. Rogers ว่าเป็นกฏของการกระจายตัวของนวัตกรรมใหม่ๆ
โดยกฏนี้จะแสดงกราฟคล้ายๆรูประฆังคว่ำ 
1. โดยเริ่มจากด้านซ้ายของรูป หรือปลายระฆังซ้าย จะเป็นจุดเริ่มต้นของนวัตกรรม 
2. ตรงกลางระฆังซึ่งจะเป็นส่วนที่ใหญ่ที่สุดจะหมายถึงเมื่อถึงจุดที่นวัตกรรมได้รับการยอมรับและเป็นที่นิยม 
3. และด้านขวาสุด หรือปลายระฆังขวา คือ จุดสิ้นสุดของนวัตกรรมนั้นๆ

หลังจากนั้นอีก 30 ปี คุณ Geoffrey Moore  ในหนังสือ Crossing the Chasm 
โดยได้ขยายว่ากฏการกระจายตัวนี้ไม่ได้จำกัดแค่นวัตกรรมเท่านั้น 
แต่ยังรวมไปถึงการกระจายตัวของไอเดียอีกด้วย
ในกฏนี้ได้เพิ่มเติมการแบ่งประชากรออกเป็น 5 กลุ่ม คือ ตามแนวกราฟระฆังคว่ำ โดยผมจะไล่จากซ้ายมาขวา
1. Innovator นักประดิษฐ์
2. Early Adopter ผู้ใช้ในช่วงต้น
3. Early Majority ผู้ใช้ส่วนใหญ่ในช่วงต้น
4. Late Majority ผู้ใช้ส่วนใหญ่ช่วงปลาย
5. Laggard  หรือ กลุ่มคนล้าหลัง


Innovators นักประดิษฐ์ คือ มีอยู่เพียง 2.5% ของประชากร 
โดยกลุ่มนี้จากชื่อ คือ กลุ่มที่ชอบคิดอะไรใหม่ๆ ที่ท้าทาย ที่จะทำให้โลกแตกต่าง
การเป็นคนแรกๆ เป็นเรื่องที่สำคัญมากในชีวิต

กลุ่มถัดมา คือกลุ่ม Early Adopters หรือกลุ่มผู้ใช้ในช่วงต้น มีอยู่ประมาณ 13.5% 
กลุ่มนี้ถึงแม้จะไม่ได้เป็นคนต้นความคิดอะไรใหม่ๆเหมือนนักประดิษฐ์ 
แต่ก็จะชอบแนวความคิดอะไรที่ใหม่ๆหรือเทคโนโลยีใหม่ๆ 
เค้าเห็นคุณค่าสินค้าที่ออกใหม่ได้รวดเร็ว 
และยอมรับได้ด้วยว่าสินค้าอาจจะไม่สมบูรณ์แบบ

ในสองกลุ่มแรกนี้ รวมกันได้ 16% จะมีพฤติกรรมคล้ายๆกันในแง่ที่ว่า 
เค้าซื้อสินค้า โดยอาศัยจิตใต้สำนึกในการซื้อเป็นหลัก มากกว่าที่จะใช้เหตุผลพื้นฐานทั่วไป 
และกลุ่มนี้ชอบเป็นคนแรกๆที่ได้สินค้านั้นมาครอบครอง 
ถึงแม้จ่ายแพงกว่าหรือลำบากกว่าคนอื่นๆก็ไม่เป็นไร

ยกตัวอย่าง เช่น ล่าสุดที่ Iphone 11 เปิดจำหน่ายครั้งแรกที่ลอนดอน 
ซุปเปอร์แฟนของ IPhone คุณ Sam Shaikh ซึ่งรอคิวซื้อ Iphone 11 ถึง 18 ชั่วโมง 
คือเข้าแถวรอตั้งแต่บ่ายสี่วันก่อน จนมาได้ซื้อตอนแปดโมงเช้าวันถัดไป 
ซึ่งจริงๆถ้าเค้ารออีกสักอาทิตย์ ก็อาจจะซื้อได้เลยไม่ต้องรอด้วยซ้ำ

กลุ่มที่เหลือถัดมาอีก 3 กลุ่ม ซึ่งเป็นกลุ่มคนส่วนใหญ่ของประชากรถึง 84% คือ
- Early Majority ผู้ใช้ส่วนใหญ่ช่วงต้น 34% กลุ่มนี้จะเปิดรับไอเดียใหม่ๆได้บ้าง
- Late Majority ผู้ใช้ส่วนใหญ่ช่วงปลาย 34% กลุ่มนี้มักจะไม่เปิดรับไอเดียใหม่ๆ
- และสุดท้ายคือ Laggard กลุ่มคนล้าหลัง 16% กลุ่มนี้จะไม่สนใจสินค้าเราเลย เว้นแต่ว่าสินค้าที่เค้าใช้อยู่ประจำมันเลิกผลิตไปแล้ว

จะสังเกตุได้ว่า ยิ่งเราพยายามขายกลุ่มทางด้านขวา ยิ่งอยู่ขวามากยิ่งขายได้ยาก
ถึงแม้เค้าจะมีความจำเป็นต้องใช้สินค้าเรา 
แต่เพราะเค้าไม่ได้มีความเชื่อเหมือนเรา ก็ไม่เห็นคุณค่าของสินค้าเรา
เราต้องทุ่มเทพลังงาน ทรัพยากร และความอดทนกับคนกลุ่มนี้ค่อนข้างสูง
แต่ถึงเราจะทำได้ดีแค่ไหน มันก็ไม่เคยดีพอสำหรับเค้า
เค้าไม่ได้มีความจงรักภักดีกับเรา 
และไม่เคยคิดจะบอกต่อ หรือ แนะนำสินค้าเราให้ใครด้วย

คนหนึ่งคนจะอยู่ในกลุ่มต่างๆ ขึ้นอยู่กับความเชื่อความชอบส่วนตัวในแต่ละประเภทสินค้า
ยกตัวอย่างเช่น เราอาจจะเป็นคนที่ชอบฟังเพลง ชอบเทคโนโลยีใหม่ๆ
เวลามีพวกสินค้าพวกหูฟัง bluetooth รุ่นใหม่มาก็ยอมที่ซื้อแพงๆ
แบบนี้เราเป็น Early adopter ของสินค้าพวก Gadget ทางเสียงเพลง

แล้วถ้าเราชอบทานอาหารญี่ปุ่น 
แต่ไม่ได้เป็นคนที่ชอบไปสรรหาร้านใหม่ๆ เชฟใหม่ๆด้วยตนเอง 
ส่วนมากชอบไปทานร้านที่ได้รับคะแนนรีวิวดีๆ หรือมีคนแนะนำอีกที 
แบบนี้ เราเป็น Early Majority ในร้านอาหารญี่ปุ่น

และสุดท้าย ถ้าเราไม่ได้เป็นคนตามแฟชั่นอะไร 
แบรนด์ไหนออกเสื้อรุ่นใหม่มาก็ไม่ได้สนใจ 
จะซื้อเสื้อใหม่ก็ต่อเมื่อตัวเก่ามันขาด มันย่นแล้ว
แบบนี้เราเป็น Laggard ในสินค้าแฟชั่น
แบบนี้ครับ เราจะเป็น Early Adopter, Early Majority, และ Laggard ด้วยในคนเดียวกัน

กฏของ Law of Diffusion ได้กล่าวไว้ว่า 
เราจะสามารถตีเข้าตลาดคนส่วนใหญ่ได้ 
ก็ต่อเมือเราได้มีส่วนแบ่งตลาดไปอย่างน้อย 15-18 %ของตลาดแล้วเท่านั้น
หรือที่เราเรียกว่า จุด tipping point จุดที่จะพลิกให้เราเป็นเข้าตลาดคนส่วนได้
ทั้งนี้ทั้งนั้นเป็นเพราะว่ากลุ่มผู้ใช้ส่วนใหญ่ 
จะไม่ซื้อสินค้าหรือบริการอะไรใหม่ๆด้วยตัวเอง
แต่จะซื้อหลังจากที่มีคนอื่นทดลองแล้วเท่านั้น

ถ้าเราจะพยายามขายคนเหล่านี้ให้ได้
เราก็ต้องใช้เทคนิคในการหลอกล่อ 
ลดแลกแจกแถม เพื่อดึงให้มีคนมาทดลอง
ซึ่งเราได้เรียนรู้จากตอนแรกๆแล้วว่า 
เทคนิคการหลอกล่อ มีต้นทุนที่สูงมากและไม่ได้ผลในระยะยาว

และนั้นก็คือเหตุผลว่าทำไม 
เป้าหมายของธุรกิจ ไม่ใช่เพียงเพื่อขายใครก็ได้
แต่เราควรจะขายคนที่เชื่อเหมือนๆเรา คิดเหมือนๆเรา 
นั่นคือ คนที่อยู่ในกลุ่มทางด้านซ้าย กลุ่ม Innovators และ Early adopters นั่นเอง
เพราะคนเหล่านี้เห็นคุณค่าของงานที่เราทำและยอมจ่ายในราคาพรีเมี่ยม 
หรือแม้กระทั่งยอมลำบากเล็กๆน้อย เพื่อมาเป็นส่วนหนึ่งกับเรา 
และที่สำคัญ คนเรานี้ คือคนที่จะบอกต่อถึงสินค้าและบริการของเราเองด้วย

สรุปง่ายๆว่าหน้าที่ธุรกิจ คือ การมีวินัยในการโฟกัสขายคนทางด้านซ้าย 
ถ้าเราขายคนทางด้านซ้ายได้มากพอ แล้วเดี๋ยวพวกเค้าจะดึงคนทางขวามาให้เราเอง
และต้องไม่ลืมว่า ที่ต้องเริ่มขายด้วย Why เราด้วย

ถ้าการแนะนำบอกต่อ เกิดจากตัวเค้าเอง อันนี้เป็นเรื่องทีดีมากๆ
แต่มีคำเตือนสำหรับคนที่คิดจะไปจ้าง influencer โฆษณาให้เรา 
ถ้าคนเหล่านั้นไม่ได้เชื่อเหมือนๆเรา และไม่ได้แนะนำสินค้าเราจากใจจริง
ท้ายที่สุด คนที่เค้าได้รับการแนะนำ ก็จะจับได้ว่าการแนะนำมันเป็นเพียงว่าเค้าได้ค่าจ้าง 
คนก็จะเริ่มเสื่อมศรัทธา และเสียความไว้วางใจทั้งในตัวคนแนะนำและสินค้าเราไปด้วย

เรากลับมาที่เรื่อง Tivo กันต่อครับ 
Tivo เปิดตัวด้วยความพร้อมหลายๆอย่าง
ทั้งด้านเทคโนโลยี เงินทุนสนับสนุน เวลาของตลาด ทีมงาน
เป็นสินค้าที่มีคุณภาพดีที่สุด และการประชาสัมพันธ์ก็ยอดเยี่ยม
แต่เนื่องด้วยผู้บริหารเห็นว่าสินค้านี้ จะเปลี่ยนพฤติกรรมการดูทีวีของคนส่วนใหญ่ได้ 
ก็เลยเพิกเฉยกับกฏ Law of Diffusion  
โดย Tivo มุ่งเป้าไปที่ตลาด Mass เลย

ตอนนั้นโฆษณาของ Tivo เป็นดังนี้ครับ
- เรามีสินค้าใหม่มาเสนอ
- มันสามารถ pause รายการที่กำลังออกอากาศสดได้
- เราสามารถกดข้ามโฆษณาได้
- สามารถ Rewind รายการสดได้
- แล้วมันยังจำได้ด้วยว่าคุณชอบดูรายการไหน มันจะอัดรายการเหล่านั้นให้คุณเอง โดยที่คุณไม่ต้องไปตั้งค่าอะไรเลย

หลังจากที่ Tivo เปิดตัวแบบนี้ไปแล้ว เหล่านักวิเคราะห์ก็ตื่นเต้น 
พร้อมกับคาดการณ์ว่า Tivo จะขายสมาชิกได้ 760,000 เครื่องภายในปีแรก
แต่ Tivo กลับมียอดขายที่น่าผิดหวัง คือขายได้เพียง 48,000 เครื่องเท่านั้น
และผ่านไปอีกสามปีหลังจากนั้น Tivo ก็ยังไปไม่ถึงดวงดาว
มียอดขายเพียงแค่ห้าแสนกว่าเครื่อง

ในแง่ของราคาหุ้นเองก็ย่ำแย่เช่นกัน คือ 
Tivo เปิด IPO ในปี 1999 ด้วยราคาหุ้นอยู่ที่ประมาณ $40  
แต่หลังจากยอดขายไม่เข้าเป้าแล้วราคาหุ้นก็ตกลงมาเรื่อยๆ 
จนหลังจากปี 2001 แล้วหุ้น Tivo ยังไม่เคยขายเกิน $10 อีกเลย

พอยอดขายไม่เข้าเป้าแบบนี้ ทุกคนก็แปลกใจ 
จนมีหนังสือพิมพ์ไปสัมภาษณ์ Tivo คือ New York Times ในปี 2000
ซึ่งคุณ Rebecca Baer ซึ่งเป็นโฆษกของ Tivo ในตอนนั้น ได้ให้สัมภาษณ์ว่า 
ถ้าตราบใดลูกค้ายังไม่เคยทดลองใช้มัน เค้าจะไม่เข้าใจหรอกว่า ทำไมเค้าต้องการมัน

ซึ่งถ้าคุยกันตามตรรกะ อันนี้ก็ถือว่าเป็นเรื่องจริง 
เพราะการตลาดที่เจาะกลุ่มผิดพลาดของ Tivo
แทนที่จะเจาะกลุ่มคนทางด้านซ้ายก่อน กลับไปเจาะกลุ่มตรงกลางเลย
แล้วคนส่วนใหญ่ จะไม่ยอมซื้อสินค้าเป็นคนแรกๆ
ส่วนใหญ่ก็เลยไม่เข้าใจคุณค่าของสินค้า
หนำซ้ำ Tivo ขายคนทางด้านซ้ายได้ไม่มากพอ
ก็เลยไม่ค่อยมีคนบอกต่อ ไม่เพียงจะผลักดันไปถึงจุด Tipping Point ได้
ทั้งนี้ทั้งนั้นเป็นอะไรครับ เป็นเพราะ Tivo ไม่ได้เริ่มขายด้วย Why

สิ่งที่ Tivo ควรจะทำคือ พูดถึงในสิ่งที่เค้าเชื่อ
เค้าควรพูดถึง ว่าทำไมสินค้าตัวนี้ถึงถูกสร้างขึ้นมา
และก็ส่งสารเหล่านี้ออกไปให้กลุ่ม Innovator
และกลุ่ม Early Adopter ที่มีความเชื่อเหมือนๆกับเค้า

และนี่คือตัวอย่างของ คำโฆษณาที่เริ่มต้นด้วย Why 
- ถ้าคุณเป็นคนชอบควบคุมทุกๆสิ่งอย่างในชีวิตคุณ ได้ เรามีสินค้ามาเสนอให้คุณ
- มันสามารถ pause รายการที่กำลังออกอากาศได้
- เราสามารถกดข้ามโฆษณาได้
- สามารถ Rewind รายการได้
- แล้วมันยังจำได้ด้วยว่าคุณชอบดูรายการไหน มันจะอัดรายการเหล่านั้นให้คุณเอง โดยที่คุณไม่ต้องไปตั้งค่าอะไรเลย

เรา fast forward มาหลังจากที่ Tivo เปิดตัวมาได้ 10 ปีกันครับ
Tivo ก็ยังเป็นผู้ผลิตเครื่องอัดวีดีโอดิจิตัลที่ดีที่สุดในตลาดอยู่
ตอนนี้ทุกคนรู้แล้วว่า Tivo คืออะไร แต่ดูเหมือนสถานการณ์ของ Tivo ก็ไม่ได้ดีขึ้นเลย
ผู้คนหลายล้านคนใช้คำว่า Tivo แทนการอัดรายการทีวีแบบดิจิตัลตลอด
แต่เป็นเรื่องที่น่าเศร้าคือ เค้าไม่ได้ใช้ระบบของ Tivoเอง
แต่เป็นการใช้ผ่านระบบของคู่แข่ง  เช่นบริษัทเคเบิ้ลทีวีหรือระบบดาวเทียม

วันนี้จบแล้วครับ เรามาสรุปร่วมกันดีกว่า ว่าเราได้เรียนรู้อะไรกันบ้าง
เราได้เรียนรู้เกี่ยวกับกฏ Law of Diffusion ซึ่งแบ่งประชากรเป็น 5 กลุ่ม โดยผมจะไล่จากซ้ายไปขวาคือ 
- Innovators กลุ่มนักประดิษฐ์, 
- Early Adopters กลุ่มผู้ใช้ในช่วงต้น,
- Early Majority ผู้ใช้ส่วนใหญ่ตอนต้น, 
- Late Majority ผู้ใช้ส่วนใหญ่ตอนปลาย,
-  และ Laggard และพวกล้าหลัง

 ธุรกิจควรจะมุ่งเน้นขายคนที่มีความเชื่อเหมือนๆกับเรา 
 นั่นคือคนในกลุ่มด้านซ้าย Innovators, Early Adopters 
- คนกลุ่มนี้จะยอมจ่ายแพงกว่า 
- และเข้าใจว่าสินค้าที่เพิ่งเปิดตัวอาจจะไม่เพอร์เฟ็ก เค้าจะยอมรับข้อบกพร่อง หรือมีความไม่สะดวกเล็กๆน้อยๆนั้นได้ 
- และถ้าเราสะสมคนเหล่านี้มากพอ คนเหล่านี้จะดึงคนที่เหลือทางด้านขวามาให้เราเอง

- ในทางกลับกัน คนทางด้านขวาถึงแม้จะมีถึง 84% ของประชากร 
แต่คนเหล่านี้จะซื้อสินค้าเราค่อนข้างยาก 
ถ้าขายได้ ก็คือ อาจะได้สัก 10% จากที่เราไปนำเสนอ 
- ยิ่งเป็นกลุ่มทางด้านขวามากเท่าไหร่ ก็ยิ่งขายยาก
เพราะว่าคนเหล่านี้ไม่ได้เชื่อเหมือนกับเรา ไม่เห็นคุณค่าของสินค้าเรา
และจะไม่ยอมซื้อสินค้าเป็นคนแรกๆ 
- เราได้เห็นแล้วว่า ถึงแม้สินค้าจะคุณภาพดี ตลาดพร้อม และมีเงินลงทุนที่เยอะ 
แต่ถ้าเราเจาะกลุ่มตลาดผิด ก็ทำให้บริษัทพลาดโอกาสที่จะครองตลาด
และกลายมาเป็นบริษัทที่ล้มเหลวในที่สุด

และการบ้านทิ้งท้ายสำหรับวันนี้ มี 3 ข้อครับ
- คำถามแรก ให้คุณลองคิดครับว่าใครบ้าง
ที่จะเป็น Innovator หรือ Early Adopter ของสินค้าคุณได้บ้าง
ให้ลองลิส คนที่คุณรู้จักมาซัก 10 ชื่อนะครับ
- การบ้านข้อถัดมา คือ ให้ลองจินตนาการหน้าคนเหล่านั้น
และลองเขียนคำโฆษณาสินค้าบริการขึ้นมาสักบทความหนึ่ง
และอย่าลืมเริ่มต้นด้วย Why ด้วยนะครับ
พอเขียนเสร็จแล้ว ลองส่งให้เค้าเหล่านั้นอ่าน และให้ฟีดแบ็กคุณกลับมา
ถ้ามีฟีดแบ็กแล้วอย่าลืมกลับมาปรับคำโฆษณาดูนะครับ

**ที่มา**

**Start With Why** ![Start With Why](/assets/images/sww/book_eng.jpg)

*แต่งโดย Simon Sinek*

Start With Why แต่งโดย Simon Sinek
บทย่อ Part 3 Leaders Need A Following, Chapter 7 - How a Tipping Point Tips



---
**อยากสนับสนุนเรา ซื้อหนังสือกับเรา**
{% for productitem in site.productitems | where:"productID", page.productID %}
[![{{productitem.title}}](/{{productitem.image_path}})]({{productitem.link}}){% endfor %}

---
**ขอขอบคุณ**
{% for credit in page.credits %}
- {{credit | xml_escape}}
{% endfor %}

---
**ติดตามเรา**
- [Blog]({{site.url}})
- [Facebook](https://www.facebook.com/{{site.facebook}})
- [Instragram](https://www.instagram.com/{{site.instragram}})
- [Youtube](https://www.youtube.com/channel/{{site.youtube}})
- [Apple Podcast](https://podcasts.apple.com/th/podcast/{{site.apple_podcast}})