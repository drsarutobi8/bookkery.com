---
layout: post
title: ตั้งคำถามเพียง 1 ข้อก็พลิกจากตามขึ้นมานำ
author: drsarutobi
categories: [Leadership, Entrepreneurship]
image: assets/images/sww/cover.jpg
featured: false
hidden: true
toc: true
---
### บทนำ
เคยเป็นแบบนี้มั้ย เวลาจะเริ่มอะไรใหม่ๆในชีวิต
ก็อยากได้แนวความคิดใหม่ๆและวิธีการใหม่ๆ ที่จะเริ่มไปพร้อมกัน
อาจจะเป็นเพราะรู้สึกว่า เคยทำแบบเก่าแล้วมันไม่สำเร็จ
หรือหวังว่ามันอาจจะมีวิธีที่ได้ผลกว่า หรือเร็วกว่า
แต่ไม่รู้จะเริ่มยังไง ไม่รู้จะทำอะไร 
และมีอะไรบ้างที่ไม่ควรทำ
วันนี้ผมมีหนังสือเล่มหนึ่ง ที่อาจจะช่วยจุดประกายแนวทางใหม่ๆได้

![Start With Why by Simon Sinek](/assets/images/sww/sww-p0.svg)

หนังสือเล่มนี้ชื่อ Start With Why แต่งโดยคุณ Simon Sinek
ที่จะสอนให้เรารู้ว่า ผู้นำเก่งๆ เค้าสร้างแรงบันดาลใจอย่างไรให้ทุกคนลงมือทำ
ไม่ว่าจะเป็นคุณ Steve Jobs, หรือแบรนด์ขั้นนำอย่าง Apple, 
รถมอเตอร์ไซค์ Harley Davidson, สายการบิน Southwest Airlines
คนและแบรนด์ชั้นนำเหล่านี้ ทำอะไรออกมาก็เป็นที่ชื่นชอบ 
และดูจะประสบความสำเร็จไปซะหมด
แต่ม้นไม่ใช่เรื่องบังเอิญ 
เราเองก็สามารถเรียนรู้ และทำแบบเค้าได้

มันเริ่มด้วยการตั้งคำถามที่ใช่ 
แล้วค่อยค้นหาคำตอบ
ในทางกลับกันถ้าเราเริ่มด้วยคำถามที่ผิด 
ต่อให้ได้คำตอบที่ถูกต้อง 
แต่มันก็พาเราไปผิดที่อยู่ดี

---
### โลกที่ไม่ได้เริ่มต้นจากการถามว่า "ทำไม"

![There are only 2 ways to influence human behavior.](/assets/images/sww/sww-p1_1.svg)

ในหนังสือได้สรุปไว้ว่า การที่เราจะชักจูงพฤติกรรมของคน มันมีอยู่แค่เพียง 2 ทาง คือ 
การใช้เทคนิคหลอกล่อ กับ การสร้างแรงบันดาลใจ

![Manipulation Techniques](/assets/images/sww/sww-p1_2.svg)
เทคนิคการหลอกล่อ มีอยู่ 6 อย่างด้วยกัน คือ
1. การตั้งราคา - การต้้งราคาถูกหรือมีส่วนลดต่างๆ
2. การใช้โปรโมชั่น - การแลก แจก แถม
3. การขู่ให้กลัว - ถ้าไม่ซื้อหรือไม่ทำตามที่บอก จะเกิดผลเสียตามมา
4. การวาดฝัน - โดยสัญญาว่าถ้าเราทำตาม จะได้ตามที่ฝัน
5. การใช้แรงกดดันจากคนรอบข้าง - การให้คนดังแนะนำ หรือ การทำให้เรารู้สึกว่า คนอื่นๆเค้ามีกันไปหมดแล้ว เหลือแต่เรานี่แหละที่พลาดไป
6. ความล้ำสมัย - การบอกว่าของเราทันสมัยกว่า แปลกใหม่กว่า หรือเทคโนโลยีล้ำหน้ากว่า 

![Manipulation creates stress.](/assets/images/sww/sww-p1_3.svg)
การใช้เทคนิคหลอกล่อ สามารถใช้ได้ผลทำให้คนมาซื้อของเราได้จริงๆ
แต่ก็เป็นผลลัพธ์แค่ในระยะสั้นๆ 
คนซื้อไม่ได้มีความจงรักภักดีกับแบรนด์เราเลย
เช่น ถ้าเค้าซื้อเพราะว่าของเราถูก 
ในอนาคตร้านไหนขายถูกกว่าก็ไปร้านนั้น

นอกจากนี้ เทคนิคการหลอกล่อ ก็ยังสร้างความเครียดให้ทั้งกับผู้ซื้อและผู้ขายมากอีกด้วย
* เพราะคนซื้อ ก็ไม่มั่นใจว่าซื้อของที่ดีที่สุด ถูกที่สุดแล้วรึยัง 
* ส่วนคนขายก็ยิ่งเครียดกว่า  เพราะถ้าคนขายรายอื่นเห็นว่าเทคนิคเราใช้ได้ผล ก็จะพากันทำตามบ้าง 
เช่น พากันแข่งลดราคา ตัดราคาซื่งกันและกัน จนอาจจะไม่เหลือกำไรหรือขาดทุนด้วยซ้ำ

---
###  ทางเลือกอื่น
![Let's Inspire](/assets/images/sww/sww-p2_1.svg)
แต่เรายังมีอีกทางเลือกอื่น นั่นคือการสร้างแรงบันดาลใจ
ตัวอย่างที่เราเห็นได้ชัด ก็คือ แบรนด์ชั้นนำที่มีลูกค้าจงรักภักดี 
ไม่ว่าจะเป็น Apple, Harley Davidson, Southwest Airlines 
องค์กรเหล่านี้จะมีกลยุทธในการทำงาน ที่เรียกว่า The Golden Circle ซึ่งเป็นหัวใจ
ทุกๆสิ่งที่เค้าพูด ทุกๆสิ่งที่เค้าทำ จะต้องสอดคล้องกับ The Golden Circle นี้

![The Golden Circle](/assets/images/sww/sww-p2_2.svg)
The Golden Circle ประกอบไปด้วย วงกลมสามวงซ้อนกัน
วงในเล็กสุดเป็น WHY วงกลางใหญ่ขึ้นมาคือ HOW และวงนอกใหญ่สุดก็คือ WHAT
* WHY บอกถึงความเชื่อ, จุดประสงค์ว่าเราหรือองค์กรนี้เกิดมาเพื่ออะไร ซึ่งเป็นศูนย์กลางของทุกๆอย่าง 
* HOW บอกถึงวิธีที่เราพูด,กระทำ หรืออะไรที่ทำให้เราพิเศษแตกต่างจากคู่แข่ง
* WHAT คือสินค้าหรือบริการ ตลอดจนทุกๆสิ่งทุกๆอย่างที่เราทำ, เราสื่อสารให้คนภายนอก

![Communication Ways](/assets/images/sww/sww-p2_3.svg)
พอเรามี The Golden Circle แล้ว เราก็ต้องใช้มันในการสื่อสาร 
เรามาลองเปรียบเทียบระหว่างแบรนด์ทั่วๆไป กับแบรนด์ชั้นนำกันดีกว่า

* แบรนด์ทั่วๆไป จะสื่อสารเริ่มจาก เค้าขายสินค้าหรือบริการอะไร 
แล้วมันดีกว่าหรือแตกต่างจากคู่แข่งอย่างไร
แต่ไม่เคยพูดถึงว่า อะไรคือความเชื่อของพวกเค้าเลย
ก็คือ สื่อสารจาก WHAT และก็จบแค่เพียง HOW เท่านั้นเอง

* แต่แบรนด์ชั้นนำจะสื่อสารในทางกลับกัน 
คือ เค้าจะเริ่มสื่อสารจาก WHY ก่อน 
เค้าจะบอกให้ทุกคนรู้ถึงความเชื่อของพวกเค้า
แล้วบอกว่า HOW วิธีคิด,หรือวิธีการทำงานของพวกเค้าแตกต่างจากคู่แข่งอย่างไร
แล้วค่อยจบด้วย WHAT ว่าสินค้าหรือบริการอะไรที่เค้าจะมานำเสนอวันนี้

![The Golden Circle And Brains](/assets/images/sww/sww-p2_4.svg)
ในแง่ของหลักการทางวิทยาศาสตร์
สาเหตุที่การสื่อสารแบบ The Golden Circle ได้ผลดีกว่า 
เป็นเพราะว่า มันเป็นการสื่อสารที่ตรงกับการทำงานของสมองของมนุษย์ที่ใช้ในการตัดสินใจ 
โดยแบ่งเป็น 2 ส่วน คือ

* ส่วนแรก คือ LIMBIC BRAIN เป็นส่วนของสมองที่สัตว์ทั่วๆไปมี 
มีหน้าที่รับผิดชอบเกี่ยวกับอารมณ์ การตัดสินใจโดยใช้สัญชาตญาณ 
หรือที่เราเคยได้ยินคำว่า 'ตัดสินใจโดยใช้กี๋น'นั่นเอง
แต่ข้อจำกัดของสมองส่วนนี้ คือ มันไม่มีความสามารถในด้านภาษาเลย
ถ้าเปรียบเทียบกับ The Golden Circle แล้ว สมองส่วนนี้จะใช้กับ WHY และ HOW

* ส่วนที่สอง ก็คือ  NEOCORTEX เป็นส่วนของสมองของมนุษย์ที่แตกต่างจากสัตว์ทั่วๆไป
มันทำให้พวกเรามีความสามารถทางด้านภาษา 
และเราสามารถคิดโดยใช้ตรรกะ หรือการคิดแบบวิเคราะห์
ถ้าเปรียบเทียบกับ The Golden Circle สมองส่วนนี้จะใช้กับ WHAT

![Three Degrees of Certainty](/assets/images/sww/sww-p2_5.svg)
เพื่อให้เราเข้าใจการทำงานของสมองกับการตัดสินใจซื้อมากขึ้น
เรามาลองสังเกตุภาษาที่เราใช้กับความมั่นใจหลังการเลือกซื้อสินค้ากัน 
คำพูดที่เราใช้แตกต่างกันอย่างไร

* ถ้าเราตัดสินใจซื้อจากการใช้ตรรกะ ใช้เหตุผลวิเคราะห์ เช่น 
เลือกของที่คุ้มค่าที่สุด เช็คราคาเปรียบเทียบหลายๆแหล่ง
แสดงว่าเราจะใช้สมองส่วน NEOCORTEX ในกาตัดสินใจ
เราก็จะพูดว่า ผมซื้อสินค้าตัวนี้ เพราะผม “คิด” ว่ามันใช่

* ถ้าเราตัดสินใจซื้อจากสัญชาตญาณ ความรู้สึกข้างในของตัวเรา
เราจะใช้ LIMBIC BRAIN ในกาตัดสินใจ
เราก็จะพูดว่า ผมซื้อสินค้าตัวนี้ เพราะผม “รู้สึก” ว่ามันใช่

* แต่ถ้าเราตัดสินใจซื้อจากสัญชาตญาณ พร้อมการใช้ตรรกะและเหตุผลวิเคราะห์
ก็แสดงว่าเราใช้ทั้ง LIMBIC BRAIN และ NEOCORTEX ในการตัดสินใจ
เราก็จะพูดได้อย่างมั่นใจว่า ผมซื้อสินค้าตัวนี้ เพราะผม “รู้” ว่ามันใช่

![Clarity, Discipline, and Consistency](/assets/images/sww/sww-p2_6.svg)
การที่เราจะทำให้ใครสักคนมาจงรักภักดีกับเรา และไม่เปลี่ยนใจไปหาแบรนด์อื่่นได้
เราจะต้องพิสูจน์ให้ลูกค้าเห็นว่า เราเป็นของแท้ เราเป็นตัวจริง เราเป็นต้นตำรับ

ความเป็นต้นตำรับนั้น มันกลับไปที่ The Golden Circle 
* WHY ความเชื่อของเราต้องชัดเจน และเป็นอันหนึ่งเดียวกันทั้งองค์กร 
* HOW คือ คุณค่าและหลักการ ที่จะเป็นวินัย กฏเหล์ก ที่เราจะยึดถือตลอดเวลา
* WHAT คือ ผลลัพธ์ทุกสิ่งทุกอย่าง หลังจากที่ได้เราได้ทำตาม HOW แล้ว เช่น สินค้า, บริการ, โลโก้, โฆษณา เป็นต้น
โดยที่เราต้องทำตามลำดับให้ถูกต้องด้วย เริ่มจาก WHY ไปสู่ HOW แล้วค่อยไปสู่ WHAT

![Southwest Airlines](/assets/images/sww/sww-p2_7.svg)
มาดูตัวอย่างของสายการบิน Southwest Airlines กัน
สายการบินที่มีวัตถุประสงค์เพื่อช่วยให้คนธรรมดาๆเดินทางโดยเครื่องบินได้
แนวทางก็เลยต้องทำให้ทุกอย่างมีถูก เรียบง่าย และ สนุกเป็นกันเอง
ผลลัพธ์ที่ได้ ก็คือ ตั๋วเครื่องบินมีราคาถูก 
การตั้งราคาก็ง่ายๆ มีเพียงแค่ 2 ราคา คือ เวลาธรรมดา กับ เวลากลางคืนหรือวันหยุดสุดสัปดาห์
โฆษณาก็เน้นจะความตลกสนุกสนาน
การแต่งกายของพนักงานต้อนรับก็เปลี่ยนจากที่จะใส่กระโปรงมาใส่กางเกงขาสั้นแทน

---
### ผู้นำต้องมีผู้ตาม
![The Emergence of Trust](/assets/images/sww/sww-p3_1.svg)
แบรนด์ชั้นนำจะให้ความสำคัญกับ Trust หรือความไว้วางใจเป็นอย่างมาก
โดยเฉพาะการสร้างความไว้วางใจกับพนักงานจะมาเป็นอันดับแรก 
พวกเค้ามีความเชื่อว่า 
* ถ้าพนักงานไว้ใจเราแล้ว มีความสุขแล้ว พนักงานก็จะทำให้ลูกค้ามีความสุข
* และเมื่อลูกค้ามีความสุขแล้ว ก็จะอุดหนุนเรา และทำให้เรามีกำไร 
* และเมื่อเรามีกำไรแล้ว เราก็ปันผลได้มาก ก็จะทำให้ผู้ถือหุ้นมีความสุขไปด้วยในที่สุด

![The Emergence of Trust](/assets/images/sww/sww-p3_2.svg)
การสรรหาและบ่มเพาะพนักงานที่จะร่วมทีม มีความสำคัญมากเช่นกัน โดยจะมีข้้นตอนดังนี้
* การประกาศหาพนักงาน จะต้องเน้นหาคนที่มีความเชื่อเหมือนกับเรา
* การคัดเลือกคน จะคัดโดยทัศนคติที่ดีเป็นหลัก เพราะความสามารถต่างๆ เราสามารถมาสอนทีหลังได้
* เมื่อจ้างแล้ว เราก็ต้องให้พนักงานเห็นเป้าหมายของบริษัท ว่าเราต้องการสร้างอะไรให้เกิดขึ้นบนโลกใบนี้
* ผู้นำต้องทำให้ดูเป็นตัวอย่าง 
* องค์กรจะต้องสร้างสิ่งแวดล้อมที่เหมาะสมกับการทำงาน
* ทำให้พนักงานรู้สึกว่าพวกเค้าปลอดภัย ซึ่งก็ทำให้พวกเค้าทำงานได้อย่างมั่นใจ กล้าแสดงฝีมือ
* สุดท้ายก็ต้องรักษาความไว้วางใจให้อยู่กับองค์กร คือ
	* โดยการหมั่นพูดซ้ำๆย้ำๆ ว่าอะไรคือ WHY ขององค์กร
	* การรักษาวินัยในทุกๆสิ่งที่ทำ, ทุกๆสิ่งที่พูด จะต้องสอดคล้องกับคุณค่าที่เราตั้งเอาไว้
	* ตลอดจนการให้รางวัลกับพนักงานก็ต้องสอดคล้องกับ WHY และคุณค่าที่เราตั้งไว้ด้วย

![How a Tipping Point Tips](/assets/images/sww/sww-p3_3.svg)
กฏ Law of Diffusion ซึ่งโดยถ้าเราคิดถึงรูประฆังคว่ำ แล้วด้านในเราแบ่งประชากรเป็น 5 กลุ่ม โดยจะไล่จากซ้ายไปขวาคือ
* Innovators กลุ่มนักประดิษฐ์ 2.5%,
* Early Adopters กลุ่มผู้ใช้ในช่วงต้น 13.5%,
* Early Majority ผู้ใช้ส่วนใหญ่ตอนต้น 34%,
* Late Majority ผู้ใช้ส่วนใหญ่ตอนปลาย 34%,
* และ Laggard และพวกล้าหลัง 16%

## Early Adopter
ธุรกิจไม่ควรตั้งเป้าที่จะขายใครก็ได้ 
แต่ควรจะมุ่งเน้นขายคนที่มีความเชื่อเหมือนๆกับเรา 
นั่นคือคนในกลุ่มด้านซ้าย Innovators, Early Adopters
คนกลุ่มนี้จะยอมจ่ายแพงกว่า
และเข้าใจว่าสินค้าที่เพิ่งเปิดตัวอาจจะไม่เพอร์เฟ็ก เค้าจะยอมรับข้อบกพร่อง หรือมีความไม่สะดวกเล็กๆน้อยๆนั้นได้
และถ้าเราสะสมคนเหล่านี้มากพอ คนเหล่านี้จะดึงคนที่เหลือทางด้านขวามาให้เราเอง

## Laggard
ในทางกลับกัน คนทางด้านขวาถึงแม้จะมีถึง 84% ของประชากร
แต่คนเหล่านี้จะซื้อสินค้าเราค่อนข้างยาก
ถ้าขายได้ ก็คือ อาจะได้สัก 10% จากที่เราไปนำเสนอ 
ยิ่งเป็นกลุ่มทางด้านขวามากเท่าไหร่ ก็ยิ่งขายยาก
เพราะว่าคนเหล่านี้ไม่ได้เชื่อเหมือนกับเรา
ไม่เห็นคุณค่าของสินค้าเรา
และจะไม่ยอมซื้อสินค้าเป็นคนแรกๆ

เราได้เห็นแล้วว่า ถึงแม้สินค้าจะคุณภาพดี ตลาดพร้อม และมีเงินลงทุนที่เยอะ
แต่ถ้าเราเจาะกลุ่มตลาดผิด ก็ทำให้บริษัทพลาดโอกาสที่จะครองตลาด และกลายมาเป็นบริษัทที่ล้มเหลวในที่สุด

---
### หาเเนวร่วม
![Start with WHY, but Know HOW](/assets/images/sww/sww-p4_1.svg)
The Golden Circle เป็น 3 มิติ โดยเป็นรูปโคน ซึ่งเปรียบเหมือนองค์กร
* ที่ปลายแหลมด้านบน เป็น WHY  ก็จะเป็น ระดับผู้นำ เจ้าของ หรือ ผู้บริหารสูงสุด
* และ ตรงกลางเป็น HOW ก็จะเป็นผู้บริหารระดับสูง และในระดับรองๆลงมา
* จนมาถึงด้านล่างสุดเป็น WHAT ก็จะเป็นระดับปฏิบัติการ พนักงาน เซลส์ ของบริษัท

ผู้บริหารสูงสุด เป็นตัวกำเนิดของความเชื่อ วิสัยทัศน์ให้ผู้บริหาร
ผู้บริหารมอบนโยบายให้ทีมงาน
ทีมงานลงมือทำให้เกิดผลลัพธ์
ตัวโคนนี่ ก็จะลอยอยู่เหนืออีกระบบหนึ่ง ก็คือ ตลาด
ซึ่งก็ บุคคลภายนอกนั่นเอง ไม่ว่าจะเป็น ลูกค้า บุคคลทั่วไป ผู้ถือหุ้น สื่อ คู่แข่ง ซัพพลายเออร์

ตอนบริษัทเล็กๆ การสื่อสาร WHY ให้คนภายนอกรู้ไม่ยากมาก
เพราะเจ้าของแทบจะลงมาทำเองทุกอย่าง
แต่พอกิจการเติบโตขึ้น ใหญ่ขึ้น
เจ้าของก็ต้องทำงานผ่านผู้บริหารในแต่ละระดับชั้นรองลงมา การสื่อสาร WHY มันก็เลยยากขึ้น เรื่อยๆ

องค์กรหรือธุรกิจ มีความยากในการสื่อสารระดับ WHY ให้ตลาดหรือบุคคลภายนอกเข้าใจ
การสื่อสารที่ดีที่สุด ก็คือ การทำ WHATs ที่ตรงกับ WHY และ HOWs อย่างสม่ำเสมอ

สิ่งที่ธุรกิจจะสื่อสาร WHY ได้อีก ก็อาจจะการเล่าเรื่อง การใช้สัญลักษณ์ หรือสิ่งของ เพื่อจะเป็นตัวแทน WHY 
ยิ่งถ้าเราสื่อสารได้ชัดเจนมากเท่าไหร่ คนก็ยิ่งเข้าใจเรามากเท่านั้น

![Know WHY, Know HOW, then WHAT](/assets/images/sww/sww-p4_2.svg)
การที่โลโก้นึง มันจะกลายเป็นสัญลักษณ์ได้ คนจะต้องได้รับแรงบันดาลใจจากแบรนด์นั้นๆ 
ถ้าเค้าได้เห็น ได้ยิน ได้กลิ่น  ได้รับรส  หรือ ได้สัมผัส ของ WHATของแบรนด์ บ่อยๆซ้ำๆ
จนเค้ามั่นใจว่า เค้าชอบแบรนด์นี้ และเชื่อในสิ่งเหมือนๆกัน 
เค้าเองก็อยากเป็นส่วนหนึ่งที่สนับสนุนความเชื่อนั่นๆ
สุดท้าย เค้าก็ยินดีที่จะใช้โลโก้นั้น เป็น สัญลักษณ์แทนความเป็นตัวตนของเค้าเอง 

![The Celery Test](/assets/images/sww/sww-p4_3.svg)
การที่เราได้รับ HOWs หรือ WHATs จากคนเก่ง คนที่ประสบความสำเร็จมา แต่ไม่ใช่ทุกอันเหมาะกับเรา
การใช้ Celery Test คือการที่เราเอา WHY มาเป็นตัวกรอง ว่าผ่านมั้ย ก็จะทำให้เราเลือกได้ง่ายขึ้น มีประสิทธิภาพดีขึ้น
และที่สำคัญ คือ มันสามารถส่งต่อให้ทุกคนในองค์กรใช้ได้ด้วย

---
### ความท้าทายที่ยิ่งใหญ่ที่สุดคือความสำเร็จ
![When Why Goes Fuzzy](/assets/images/sww/sww-p5_1.svg)
องค์กรควรจะทำให้ WHAT กับ WHY เติบโตไปพร้อมๆกัน 
ตอนบริษัทยังเล็ก มันทำได้ไม่ยาก เพราะว่าเจ้าของ มาลงมือทำเอง การสื่อสาร WHY ให้คนภายนอกย่อมชัดเจน
แต่เมื่อบริษัทประสบความสำเร็จ เติบโตขึ้นๆ มีคนมากขึ้น 
เจ้าของก็ต้องทำงานผ่านผู้บริหาร และระดับปฏิบัติการ การสื่อสาร WHY 
ก็เลยไม่ชัดเจนเหมือนเดิม WHAT กับ WHY ก็อาจจะเติบโตไม่พร้อมกัน
แล้วยิ่งถ้าบริษัทสูญเสียผู้ก่อตั้งไป และไม่วางการสืบทอดที่ดี WHAT อาจจะยังเติบโต 
แต่ WHY ของบริษัทอาจจะหยุดเติบโตไปได้

![Succession Plan](/assets/images/sww/sww-p5_2.svg)
เราได้เรียนรู้ การทำให้ WHAT และ WHY เติบโตไปพร้อมกัน ต้องทำ 2 อย่างนี้ 
* อย่างแรก คือ การวัดค่า WHY แต่การวัดค่า WHY ตรงๆเลย ทำได้ยาก 
เราเลยต้องวัดจากกิจกรรม หรือ WHAT ที่สอดคล้องกับ WHY แทน เช่น 
	* ถ้าเราเน้นการทำงานร่วมกับลูกค้า เราอาจจะวัดจาก  จำนวนการ์ดขอบคุณลูกค้าที่พนักงานเราส่งไป หรือ 
	* ถ้าเราเน้นเรื่องการรักษา balance ระหว่างที่ทำงานกับครอบครัว เราก็อาจจะวัดจำนวนชั่วโมง OT  
จากนั้น เราให้ Incentive จากค่า WHY ตัวนี้ เพื่อเป็นการ feedback ให้กับพนักงานได้ง่าย และชัดเจน
* อย่างที่สอง  คือ การมีนโยบายการวางแผนผู้สืบทอดที่ดี สรรหาหาคนที่เหมาะสม 
คนที่เชื่อใน WHYของบริษัท เมื่อหาได้แล้ว ผู้บริหารคนใหม่ นี้ จะต้องสานต่อ WHY เดิมของบริษัท ให้มีชีวิตอยู่ต่อไป

![The School Bus Test and The Celery Test](/assets/images/sww/sww-p5_3.svg)
การวางแผนเรื่องผู้สืบทอด เป็นเรื่องสำคัญมากๆ
ไม่ว่าจะเป็น Walmart, Microsoft, Apple, Dell, Starbucks ล้วนแต่เคยพลาดมาแล้ว
มันสำคัญขนาดที่ว่า ถ้าวางตัวคนผิด บริษัทอาจจะหมดอนาคต หรือ แม้กระทั่งปิดตัวลงไปเลย
ในหนังสือมีวิธีการวางแผนผู้สืบทอด โดยที่
เราจะรู้ว่า ตอนนี้กิจการพร้อมในการสืบทอดรึยัง
เราจะคัดสรรผู้สืบทอดได้อย่างไร
และถ้าเค้ามารับตำแหน่งแล้ว
เราจะรู้ได้ยังไง
ว่าเราเลือกคนไม่ผิด
โดยใช้แค่เพียง 2 บททดสอบ เท่านั้นเอง
* บททดสอบแรก ชื่อ School bus test หรือที่แปลว่า บททดสอบรถโรงเรียน 
บททดสอบนี้เป็นการอุปมาอุปมัยว่า 
ถ้าจู่ๆผู้บริหารองค์กรสูงสุดถูกรถโรงเรียนชน แล้วเค้าจากเราไป 
วันนี้บริษัทยังสามารถเติบโตต่อไป ด้วยความเร็วพอๆกับตอนที่เค้ายังอยู่มั้ย 
แล้วบริษัทคุณละ ถ้าวันนี้คุณตัดสินใจไม่บริหารเองแล้ว มีคนมาดูต่อได้แทนคุณได้เลยมั้ย??

* บททดสอบที่สอง The Celery Test 
ผู้สืบทอดจะต้องเชื่อ ใน WHY ของบริษัท
ทุกสิ่งๆ ทุกอย่างๆที่เค้าพูดและทำ จะต้องตรงกับ WHY
ถ้าเป็นแบบนั้นแล้ว
เราถึงจะมั่นใจได้ว่า เค้าเองจะสานต่อ WHY ต่อไป
รวมไปถึงหลังจากที่เค้ามารับตำแหน่งแล้ว
นโยบาย วิธีการ หรือ WHAT อะไรใหม่ๆ
ก็ต้องผ่าน The Celery Test ด้วย

---
### โลกที่เริ่มต้นจากการถามว่า "ทำไม"
![The Origins of WHY](/assets/images/sww/sww-p6_1.svg)
มาถึงตรงนี้ ทุกคนก็คงอยากมี WHY ของตัวเองบ้างแล้ว
แต่การหา WHY เราไม่ได้ต้องไปคิดค้นมันขึ้นมาใหม่  
การหา WHY คือ การค้นหาตัวตนของเราตั้งแต่อดีตจนถึงปัจจุบัน โดยดูจากรูปแบบที่เราทำซ้ำๆ
อะไรคือเหตุผลที่เราทำแบบนั้น 
เมื่อค้นพบแล้ว ก็ต้องมีวินัยที่จะรักษามันไว้ตลอด

![Think different.](/assets/images/sww/sww-p6_2.svg)
Steve Jobs และ Steve Wazniak ผู้ก่อตั้งของ Apple กัน 
ตอนเป็นวัยรุ่นพวกเค้าได้ค้นพบวิธีการโทรศัพท์ทางไกลโดยไม่เสียเงิน 
แล้วเค้าก็ทำเครื่องที่แฮ้กระบบออกมาขายเพื่อท้าทาย AT&T 
จากนั้นก็ทำเครื่องคอมพิวเตอร์ Apple ออกมาเพื่อท้าทาย IBM
หลังจากที่แอปเปิ้ลประสบความสำเร็จกับเครื่องคอมพิวเตอร์แล้ว
ก็ยังออกคอมพิวเตอร์พร้อมระบบปฏิบัตการแบบกราฟฟิก 
เพื่อท้าทาย Microsoft DOS ที่เป็นทำงานแบบ terminal
ซึ่งเป็นมาตรฐานของเครื่องคอมพิวเตอร์ PC ในขณะนั้น
Apple ยังมีผลิตภัณฑ์ไม่ว่าจะเป็น iPod, iPhone, iTune ออกมา
เพื่อท้าทายอุตสาหกรรมเพลงในรูปแบบเดิมๆ ให้มาเป็นการซื้อขายผ่านระบบออนไลน์แทน

เราสังเกตุเห็นมั้ยว่า WHY ของ Apple ก็คือ การท้าทายกับสิ่งเดิมๆ 
Apple บอกให้โลกรู้ว่า เราสามารถคิดต่างได้ 
ถ้าเราหา WHY เราเจอ และรักษามันไว้แบบที่ Apple รักษาได้
เราก็สำเร็จแบบ Apple ได้

![The New Competition](/assets/images/sww/sww-p6_3.svg)
ในโลกที่เต็มไปด้วยการแข่งขัน ทุกคนพยายามเปรียบเทียบตัวเองกับคู่แข่ง
เราคิดแบบนี้ ก็ไม่มีใครช่วยใคร
แต่ถ้าเราเปลี่ยนมาคิดว่าเราแข่งกับตัวเอง ทุกคนอยากช่วยเรา
ถ้าสิ่งที่เราทำตอนนี้ ดีกว่าสิ่งที่เราทำเมื่อหกเดือนก่อน
และสิ่งที่เราทำอีกหกเดือนข้างหน้า จะดีกว่าสิ่งที่เราทำตอนนี้แน่นอน

ไม่ว่าธุรกิจเราจะเล็กหรือใหญ่ 
ไม่ว่าเราจะอยู่ในอุตสาหกรรมไหน
ไม่ว่าเราจะขายสินค้าหรือบริการอะไร
ถ้าเรามีความรับผิดชอบที่จะเริ่มต้นด้วย WHY
และสร้างแรงบันดาลใจให้คนอื่นทำตาม
ถ้าเราร่วมมือกัน เราก็สามารถเปลี่ยนโลกได้

---
### บทสรุป
การที่เรารู้ WHY ก็เปรียบไดักับเราเจอเข็มทิศของชีวิต
เราเดินตามมันได้อย่างมีความสุข
เรารู้ว่าควรจะทำอะไร และตัดอะไรที่ไม่จำเป็น
เราได้เพื่อนร่วมทางที่ช่วย,ให้กำลังใจ,และฟันฝ่าอุปสรรคไปด้วยกัน
และเราอาจจะได้คนสืบทอดมาสานต่อสิ่งดีๆที่เราอยากทิ้งให้โลกใบนี้

---
**อยากสนับสนุนเรา ซื้อหนังสือกับเรา**

Start With Why *แต่งโดย Simon Sinek*

[![Start With Why](/assets/images/sww/book_thai.jpg)](https://amzn.to/3m5VYEQ) 
[![Start With Why](/assets/images/sww/book_eng.jpg)](https://amzn.to/3m5VYEQ)

---
**ขอขอบคุณ**
- Presentation template จาก [SlidesCarnival](https://www.slidescarnival.com)
- Icons จาก  [Flaticon](https://www.flaticon.com) by Becris, ECreaticca Creative Agency, DinosoftLab, FreePik, geotatah, Icongeek26, Monkik, Nikita Golubev, SmageotatahshIcons, ucalyp, ultimatearm
- Pictures from Apple Inc.
- รูปภาพสวยๆ จาก [Pexels](https://www.pexels.com) by Andrea Piacquadio, Archie Binamira

---
**ติดตามเรา**
- [Facebook](https://www.facebook.com/bookkery1)
- [Youtube](https://www.youtube.com/channel/UCaiCBs25YbaGATuXBiGG0-Q/featured)
- [Apple Podcast](https://podcasts.apple.com/th/podcast/bookkery-com/id1537281629)
