---
layout: post
title: ตั้งคำถามเพียง 1 ข้อก็พลิกจากตามขึ้นมานำ
author: drsarutobi
categories: [Leadership, Entrepreneurship]
image: assets/images/sww/cover.jpg
featured: false
hidden: true
toc: true
---
### บทนำ
เคยเป็นแบบนี้มั้ย เวลากำลังจะเริ่มอะไรใหม่ๆในชีวิต
ก็อยากได้แนวความคิดและวิธีการใหม่ๆ ที่จะเริ่มไปพร้อมกัน
อาจจะเป็นเพราะรู้สึกว่าทำแบบเก่าแล้วมันไม่สำเร็จ
บางทีมันอาจจะมีวิธีที่ได้ผลมากกว่า หรือเร็วกว่า
แต่ไม่รู้จะเริ่มยังไง ไม่รู้จะทำอะไร 
และมีอะไรบ้างที่ไม่ควรทำ
วันนี้ผมมีหนังสือเล่มหนึ่ง ที่อาจจะช่วยคุณได้แนวทางใหม่ๆ

หนังสือเล่มนี้จะสอนให้เรารู้ว่า
ผู้นำเก่งๆ เค้าคิด, พูด, และทำอย่างไรให้คนทำตาม
ไม่ว่าจะเป็นคุณ Steve Jobs, หรือแบรนด์ดังๆอย่าง Apple, 
รถมอเตอร์ไซค์ Harley Davidson, สายการบิน Southwest Airlines
คนและแบรนด์เหล่านี้ ทำอะไรออกมาก็เป็นที่ชื่นชอบ 
และดูจะประสบความสำเร็จไปซะหมด
แต่ม้นไม่ใช่เรื่องบังเอิญ 
เราเองก็สามารถเรียนรู้ และทำแบบเค้าได้

มันเริ่มด้วยการตั้งคำถามที่ใช่ 
แล้วค่อยค้นหาคำตอบ
ในทางกลับกันถ้าเราเริ่มด้วยคำถามที่ผิด 
ต่อให้ได้คำตอบที่ถูกต้อง 
แต่มันก็พาเราไปผิดที่อยู่ดี


---
### โลกที่ไม่ได้เริ่มต้นจากการถามว่า "ทำไม"

![There are only 2 ways to influence human behavior.](/assets/images/sww/sww-p1_1.jpg)

ในการที่เราจะชักจูงพฤติกรรมของคน มันมีอยู่แค่เพียง 2 ทาง คือ 
การใช้เทคนิคหลอกล่อ กับ การสร้างแรงบันดาลใจ


![Manipulation Techniques](/assets/images/sww/sww-p1_2.jpg)
เทคนิคการหลอกล่อ มีอยู่ 6 อย่าง คือ
* การตั้งราคาถูก มีส่วนลดต่างๆ
* การใช้โปรโมชั่น การแลก แจก แถม
* การขู่ให้กลัว ถ้าไม่ซื้อ ไม่ทำตามที่บอก จะเกิดผลเสียตามมา
* การวาดฝัน และสัญญาว่าทำตาม จะได้ตามที่ฝัน
* การให้คนดังแนะนำ หรือ การทำให้เรารู้สึกว่า คนอื่นๆเค้ามีกันไปหมดแล้ว เหลือแต่เรานี่แหละที่พลาดไป
* การบอกว่าของนี้ทันสมัย แปลกใหม่ หรือเทคโนโลยีดีกว่า 


![Manipulation creates stress.](/assets/images/sww/sww-p1_3.jpg)
การใช้เทคนิคหลอกล่อ สามารถใช้ได้ผล ทำให้คนมาซื้อของเราได้จริงๆ
แต่ก็เป็นผลลัพธ์แค่ในระยะสั้นๆ 
คนซื้อไม่ได้มีความจงรักภักดีกับแบรนด์เราเลย
เช่น ถ้าเค้าซื้อเพราะว่าของเราถูก 
ในอนาคตร้านไหนขายถูกกว่าก็ไปร้านนั้น

นอกจากนี้ เทคนิคการหลอกล่อ ก็ยังสร้างความเครียดให้ทั้งกับผู้ซื้อและผู้ขายมากอีกด้วย
* เพราะคนซื้อ ก็ไม่มั่นใจว่า ซื้อชองที่ดีที่สุด ถูกที่สุดแล้วรึยัง 
* ส่วนคนขายก็ยิ่งเครียดกว่า  ถ้าคนขายรายอื่นเห็นว่า เทคนิคเราได้ผลก็ทำตามบ้าง 
เช่น พากันลดราคาแข่ง ตัดราคาซื่งกันและกัน จนอาจจะไม่เหลือกำไร หรือขาดทุน

---
###  ทางเลือกอื่น
![Let's Inspire](/assets/images/sww/sww-p2_1.jpg)
แต่สำหรับแบรนด์ที่มีคนจงรักภักดี 
ไม่ว่าจะเป็น Apple Harley Davidson 
กลุ่มนี้เค้าใช้การสร้างแรงบันดาลใจ ให้คนชอบ คนรัก
โดยยึดเทคนิคที่เรียกว่า The Golden Circle เป็นหัวใจ
ทุกๆสิ่งๆที่เค้าพูด ทุกๆสิ่งที่เค้าทำ จะสอดคล้องกับ The Golden Circle นี้

![The Golden Circle](/assets/images/sww/sww-p2_2.jpg)
The Golden Circle ประกอบไปด้วย วงกลมสามวงซ้อนกัน
วงในสุดเป็น WHY วงกลางคือ HOW และวงนอกสุดคือ WHAT
* WHY บอกถึง ความเชื่อของเรา จุดประสงค์ วาเราหรือองค์กรนี้ เกิดมาเพื่ออะไร
* HOW บอกถึง วิธีที่เราพูด กระทำ อะไรที่ทำให้เราพิเศษ หรือ แตกต่างจากคู่แข่ง
* WHAT คือ สินค้า บริการ ตลอดจนทุกๆสิ่งทุกๆอย่างที่เราทำ เราสื่อสารให้คนภายนอก

![Communication Ways](/assets/images/sww/sww-p2_3.jpg)
วิธีการในการสื่อสารที่แบรนด์ที่ใช้เทคนิคการหลอกล่อ 
ก็มีความแตกต่างจากแบรนด์ที่ใช้เทคนิคการสร้างแรงบันดาลใจ

* โดยแบรนด์ที่ใช้เทคนิคการหลอกล่อ 
ก็จะสื่อสารเริ่มจาก เค้าจะนำเสนอขายสินค้าหรือบริการอะไร 
แล้วมันดีกว่า แตกต่างจากคู่แข่งอย่างไร
แต่ไม่เคยพูดถึงว่า อะไรคือความเชื่อของพวกเค้าเลย
ก็คือ สื่อสารจาก WHAT และก็จบแค่เพียง HOW

* แต่ในแบรนด์ที่ใช้การสร้างแรงบันดาลใจ  จะสื่อสารในทางกลับกัน 
คือ จะเริ่มสื่อสารจาก WHY ก่อน บอกให้ทุกคนรู้ว่า ถึงความเชื่อของพวกเค้า
แล้วบอกว่า HOW วิธีคิด วิธีการทำงาน เค้าแตกต่างจากคู่แข่งอย่างไร
แล้วค่อยบอก WHAT ว่าสินค้าหรือบริการอะไรที่เค้าจะมานำเสนอวันนี้

![The Golden Circle And Brains](/assets/images/sww/sww-p2_4.jpg)
สาเหตุที่ The Golden Circle ได้ผลดีกว่า 
เป็นเพราะว่ามันเป็นการสื่อสารที่ตรงกับการทำงานของสมองของเรา
สมองของมนุษย์ แบ่งเป็น 2 ส่วน คือ 

* ส่วนของ LIMBIC BRAIN ส่วนนี้เป็นส่วนที่สัตว์ทั่วๆไปก็มี 
มีหน้าที่รับผิดชอบเกี่ยวกับอารมณ์ การตัดสินใจโดยสัญชาตญาณ 
หรือที่เคยได้ยินคำว่า ตัดสินใจโดยใช้กี๋น 
ข้อจำกัดของสมองส่วนนี้ คือ มันไม่มีความสามารถในด้านภาษาเลย
ถ้าเปรียบเทียบกับ The Golden Circle สมองส่วนนี้จะใช้กับ WHY และ HOW

* สมองอีกส่วนคือ NEOCORTEX เป็นสมองที่มนุษย์มีแตกต่างจากสัตว์ทั่วๆไป
ทำให้พวกเรามีความสามารถด้านภาษา 
ด้านการคิดแบบตรรกะ การคิดแบบวิเคราะห์
ถ้าเปรียบเทียบกับ The Golden Circle สมองส่วนนี้จะใช้กับ WHAT

![Three Degrees of Certainty](/assets/images/sww/sww-p2_5.jpg)
ถ้าเราสังเกตุภาษาที่เราใช้ กับการความมั่นใจในการเลือกซื้อสินค้าสักอย่าง เราก็ใช้คำพูดที่แตกต่างกัน

* ถ้าเราตัดสินใจซื้อสินค้าจากการใช้ตรรกะ ใช้เหตุผล เช่น เลือกของที่คุ้มค่าที่สุด 
เราจะใช้ NEOCORTEX ในกาตัดสินใจ
เราก็อาจจะพูดว่า ผมซื้อสินค้าตัวนี้ เพราะผม “คิด” ว่ามันใช่

* และถ้าเราตัดสินใจซื้อจากสัญชาตญาณ ความรู้สึกข้างในของตัวเอง
เราจะใช้ LIMBIC BRAIN ในกาตัดสินใจ
เราจะสื่อสารว่า ผมซื้อ เพราะผม “รู้สึก” ว่ามันใช่

* แต่ถ้าซื้อสินค้าจากการวิเคราะห์ กับตรรกะ และความรู้สึกข้างในก็เลือกสินค้าตัวเดียวกัน
ก็แสดงว่าเราใช้ทั้ง NEOCORTEXT และ LIMBIC BRAIN ในการตัดสินใจ
ทีนี้เวลาเราสื่อสาร เราจะบอกว่าได้อย่างมั่นใจว่า 
ผมซื้อเพราะผม “รู้” ว่ามันใช่

![Clarity, Discipline, and Consistency](/assets/images/sww/sww-p2_6.jpg)
การที่เราจะทำให้ใครสักคนมาจงรักภักดีกับเรา และไม่เปลี่ยนใจไปหาแบรนด์อื่่นได้
เราจะต้องมีความเป็นต้นตำรับ

ความเป็นต้นตำรับนั้น กลับไปที่ The Golden Circle โดยที่เราต้องทำตามลำดับให้ถูกต้อง
จาก WHY ไปส่ HOW แล้วค่อยไปสู่ WHAT

* WHY คือ การที่ เรามีความเชื่อที่ชัดเจน และเป็นอันเดียวกันทั้งองค์กร 
* HOW คือ คุณค่าและหลักการ ซึ่งการกระทำ ที่จะเป็นวิถีที่นำพาเราไปสู่เป้าหมาย
* WHAT คือ ผลลัพธ์ทุกสิ่งทุกอย่าง หลังจากที่ได้เราได้ยึดตาม HOW เช่น สินค้า บริการ โลโก้ โฆษณา เป็นต้น

---
### ผู้นำต้องมีผู้ตาม
![The Emergence of Trust](/assets/images/sww/sww-p3_1.jpg)
องค์กรชั้นนำให้ความสำคัญกับ Trust มาก
โดยเฉพาะการสร้าง Trust กับพนักงาน

* ถ้าพนักงานเชื่อเราแล้ว มีความสุขแล้ว พนักงานก็จะทำให้ลูกค้ามีความสุข
* และเมื่อลูกค้ามีความสุขแล้ว ก็จะอุดหนุนเรา และทำให้เรามีกำไร 
* และเมื่อเรามีกำไร เราปันผลได้มาก ก็ทำให้ผู้ถือหุ้นมีความสุขไปด้วยในที่สุด

การหาพนักงานที่ดี จะมีกระบวนการ
* การประกาศหาพนักงาน ต้องประกาศหาคนที่มีความเชื่อเหมือนกับเรา
* คัดเลือกคนโดยทัศนคติที่ดีเป็นหลัก เพราะ skill ต่างๆ เราสามารถมาสอนทีหลังได้
* ให้พนักงานเห็นเป้าหมายของบริษัท ว่าเราต้องการสร้างอะไรให้เกิดบนโลกใบนี้
* ผู้นำทำให้ดูเป็นตัวอย่าง 
* สร้างสิ่งแวดล้อมที่เหมาะสมกับการทำงาน
* ทำให้พนักงานรู้สึกว่าพวกเค้าปลอดภัย ทำให้เค้าทำงานได้อย่างมั่นใจ
* สุดท้ายก็ต้องรักษาความไว้วางใจให้อยู่กับองค์กร คือ
	* การพูดซ้ำย้ำๆ ว่าอะไรคือ WHY ขององค์กร
	* การรักษาวินัย ทุกสิ่งที่ทำ ทุกคำพูด จะต้องสอดคล้องกับคุณค่าที่เราตั้งเอาไว้
	* การให้รางวัลกับพนักงาน ซึ่งสอดคล้องกับ WHY และคุณค่าที่เราตั้งไว้

![How a Tipping Point Tips](/assets/images/sww/sww-p3_2.jpg)
กฏ Law of Diffusion ซึ่งโดยถ้าเราคิดถึงรูประฆังคว่ำ แล้วด้านในเราแบ่งประชากรเป็น 5 กลุ่ม โดยจะไล่จากซ้ายไปขวาคือ
* Innovators กลุ่มนักประดิษฐ์ 2.5%,
* Early Adopters กลุ่มผู้ใช้ในช่วงต้น 13.5%,
* Early Majority ผู้ใช้ส่วนใหญ่ตอนต้น 34%,
* Late Majority ผู้ใช้ส่วนใหญ่ตอนปลาย 34%,
* และ Laggard และพวกล้าหลัง 16%

ธุรกิจไม่ควรตั้งเป้าที่จะขายใครก็ได้ 
แต่ควรจะมุ่งเน้นขายคนที่มีความเชื่อเหมือนๆกับเรา 
นั่นคือคนในกลุ่มด้านซ้าย Innovators, Early Adopters
คนกลุ่มนี้จะยอมจ่ายแพงกว่า
และเข้าใจว่าสินค้าที่เพิ่งเปิดตัวอาจจะไม่เพอร์เฟ็ก เค้าจะยอมรับข้อบกพร่อง หรือมีความไม่สะดวกเล็กๆน้อยๆนั้นได้
และถ้าเราสะสมคนเหล่านี้มากพอ คนเหล่านี้จะดึงคนที่เหลือทางด้านขวามาให้เราเอง

ในทางกลับกัน คนทางด้านขวาถึงแม้จะมีถึง 84% ของประชากร
แต่คนเหล่านี้จะซื้อสินค้าเราค่อนข้างยาก
ถ้าขายได้ ก็คือ อาจะได้สัก 10% จากที่เราไปนำเสนอ 
ยิ่งเป็นกลุ่มทางด้านขวามากเท่าไหร่ ก็ยิ่งขายยาก
เพราะว่าคนเหล่านี้ไม่ได้เชื่อเหมือนกับเรา
ไม่เห็นคุณค่าของสินค้าเรา
และจะไม่ยอมซื้อสินค้าเป็นคนแรกๆ

เราได้เห็นแล้วว่า ถึงแม้สินค้าจะคุณภาพดี ตลาดพร้อม และมีเงินลงทุนที่เยอะ
แต่ถ้าเราเจาะกลุ่มตลาดผิด ก็ทำให้บริษัทพลาดโอกาสที่จะครองตลาด และกลายมาเป็นบริษัทที่ล้มเหลวในที่สุด

---
### หาเเนวร่วม
![Start with WHY, but Know HOW](/assets/images/sww/sww-p4_1.jpg)
The Golden Circle เป็น 3 มิติ โดยเป็นรูปโคน ซึ่งเปรียบเหมือนองค์กร
* ที่ปลายแหลมด้านบน เป็น WHY  ก็จะเป็น ระดับผู้นำ เจ้าของ หรือ ผู้บริหารสูงสุด
* และ ตรงกลางเป็น HOW ก็จะเป็นผู้บริหารระดับสูง และในระดับรองๆลงมา
* จนมาถึงด้านล่างสุดเป็น WHAT ก็จะเป็นระดับปฏิบัติการ พนักงาน เซลส์ ของบริษัท

ผู้บริหารสูงสุด เป็นตัวกำเนิดของความเชื่อ วิสัยทัศน์ให้ผู้บริหาร
ผู้บริหารมอบนโยบายให้ทีมงาน
ทีมงานลงมือทำให้เกิดผลลัพธ์
ตัวโคนนี่ ก็จะลอยอยู่เหนืออีกระบบหนึ่ง ก็คือ ตลาด
ซึ่งก็ บุคคลภายนอกนั่นเอง ไม่ว่าจะเป็น ลูกค้า บุคคลทั่วไป ผู้ถือหุ้น สื่อ คู่แข่ง ซัพพลายเออร์

ตอนบริษัทเล็กๆ การสื่อสาร WHY ให้คนภายนอกรู้ไม่ยากมาก
เพราะเจ้าของแทบจะลงมาทำเองทุกอย่าง
แต่พอกิจการเติบโตขึ้น ใหญ่ขึ้น
เจ้าของก็ต้องทำงานผ่านผู้บริหารในแต่ละระดับชั้นรองลงมา การสื่อสาร WHY มันก็เลยยากขึ้น เรื่อยๆ

องค์กรหรือธุรกิจ มีความยากในการสื่อสารระดับ WHY ให้ตลาดหรือบุคคลภายนอกเข้าใจ
การสื่อสารที่ดีที่สุด ก็คือ การทำ WHATs ที่ตรงกับ WHY และ HOWs อย่างสม่ำเสมอ

สิ่งที่ธุรกิจจะสื่อสาร WHY ได้อีก ก็อาจจะการเล่าเรื่อง การใช้สัญลักษณ์ หรือสิ่งของ เพื่อจะเป็นตัวแทน WHY 
ยิ่งถ้าเราสื่อสารได้ชัดเจนมากเท่าไหร่ คนก็ยิ่งเข้าใจเรามากเท่านั้น

![Know WHY, Know HOW, then WHAT](/assets/images/sww/sww-p4_2.jpg)
การที่โลโก้นึง มันจะกลายเป็นสัญลักษณ์ได้ คนจะต้องได้รับแรงบันดาลใจจากแบรนด์นั้นๆ 
ถ้าเค้าได้เห็น ได้ยิน ได้กลิ่น  ได้รับรส  หรือ ได้สัมผัส ของ WHATของแบรนด์ บ่อยๆซ้ำๆ
จนเค้ามั่นใจว่า เค้าชอบแบรนด์นี้ และเชื่อในสิ่งเหมือนๆกัน 
เค้าเองก็อยากเป็นส่วนหนึ่งที่สนับสนุนความเชื่อนั่นๆ
สุดท้าย เค้าก็ยินดีที่จะใช้โลโก้นั้น เป็น สัญลักษณ์แทนความเป็นตัวตนของเค้าเอง 

![The Celery Test](/assets/images/sww/sww-p4_3.jpg)
การที่เราได้รับ HOWs หรือ WHATs จากคนเก่ง คนที่ประสบความสำเร็จมา แต่ไม่ใช่ทุกอันเหมาะกับเรา
การใช้ Celery Test คือการที่เราเอา WHY มาเป็นตัวกรอง ว่าผ่านมั้ย ก็จะทำให้เราเลือกได้ง่ายขึ้น มีประสิทธิภาพดีขึ้น
และที่สำคัญ คือ มันสามารถส่งต่อให้ทุกคนในองค์กรใช้ได้ด้วย

---
### ความท้าทายที่ยิ่งใหญ่ที่สุดคือความสำเร็จ
![When Why Goes Fuzzy](/assets/images/sww/sww-p5_1.jpg)
องค์กรควรจะทำให้ WHAT กับ WHY เติบโตไปพร้อมๆกัน ตอนบริษัทยังเล็ก มันทำได้ไม่ยาก เพราะว่าเจ้าของ มาลงมือทำเอง การสื่อสาร WHY ให้คนภายนอกย่อมชัดเจน
แต่เมื่อบริษัทประสบความสำเร็จ เติบโตขึ้นๆ มีคนมากขึ้น เจ้าของก็ต้องทำงานผ่านผู้บริหาร และระดับปฏิบัติการ การสื่อสาร WHY ก็เลยไม่ชัดเจนเหมือนเดิม WHAT กับ WHY ก็อาจจะเติบโตไม่พร้อมกัน
แล้วยิ่งถ้าบริษัทสูญเสียผู้ก่อตั้งไป และไม่วางการสืบทอดที่ดี WHAT อาจจะยังเติบโต แต่ WHY ของบริษัทอาจจะหยุดเติบโตไปได้

![Succession Plan](/assets/images/sww/sww-p5_2.jpg)
เราได้เรียนรู้ การทำให้ WHAT และ WHY เติบโตไปพร้อมกัน ต้องทำ 2 อย่างนี้ 
อย่างแรก คือ การวัดค่า WHY แต่การวัดค่า WHY ตรงๆเลย ทำได้ยาก เราเลยต้องวัดจากกิจกรรม หรือ WHAT ที่สอดคล้องกับ WHY แทน เช่น 
ถ้า WHY เราเน้นการทำงานร่วมกับลูกค้า เราอาจจะวัดจาก  จำนวนการ์ดขอบคุณลูกค้าที่พนักงานเราส่งไป หรือ 
ถ้า WHY เราคือ เรื่องการรักษา balance ระหว่างที่ทำงานกับครอบครัว เราก็อาจจะวัดจำนวนชั่วโมง OT  
จากนั้น เราให้ Incentive จากค่า WHY ตัวนี้ เพื่อเป็นการ feedback ให้กับพนักงานได้ง่าย และชัดเจน
อย่างที่สอง ที่เราทำได้ คือ การมี นโยบายการวางแผนผู้สืบทอดที่ดี สรรหาหาคนที่เหมาะสม คนที่เชื่อใน WHYของบริษัท เมื่อหาได้แล้ว ผู้บริหารคนใหม่ นี้ จะต้องสานต่อ WHY เดิมของบริษัท ให้มีชีวิตอยู่ต่อไป

![The School Bus Test and The Celery Test](/assets/images/sww/sww-p5_3.jpg)
การวางแผนเรื่องผู้สืบทอด เป็นเรื่องสำคัญมากๆ
ไม่ว่าจะเป็น Walmart, Microsoft, Apple, Dell, Starbucks ล้วนแต่เคยพลาดมาแล้ว
มันสำคัญขนาดที่ว่า ถ้าวางตัวคนผิด บริษัทอาจจะหมดอนาคต หรือ แม้กระทั่งปิดตัวลงไปเลย
ในหนังสือมีวิธีการวางแผนผู้สืบทอด โดยที่
เราจะรู้ว่า ตอนนี้กิจการพร้อมในการสืบทอดรึยัง
เราจะคัดสรรผู้สืบทอดได้อย่างไร
และถ้าเค้ามารับตำแหน่งแล้ว
เราจะรู้ได้ยังไง
ว่าเราเลือกคนไม่ผิด
โดยใช้แค่เพียง 2 บททดสอบ เท่านั้นเอง
* บททดสอบแรก ชื่อ School bus test หรือที่แปลว่า บททดสอบรถโรงเรียน 
บททดสอบนี้เป็นการอุปมาอุปมัยว่า 
ถ้าจู่ๆผู้บริหารองค์กรสูงสุดถูกรถโรงเรียนชน แล้วเค้าจากเราไป 
วันนี้บริษัทยังสามารถเติบโตต่อไป ด้วยความเร็วพอๆกับตอนที่เค้ายังอยู่มั้ย 
แล้วบริษัทคุณละ ถ้าวันนี้คุณตัดสินใจไม่บริหารเองแล้ว มีคนมาดูต่อได้แทนคุณได้เลยมั้ย??

* บททดสอบที่สอง The Celery Test 
เค้าจะต้องเชื่อ ใน WHY ของบริษัท
ทุกสิ่งๆ ทุกอย่างๆที่เค้าพูดและทำ จะต้องตรงกับ WHY
ถ้าเป็นแบบนั้นแล้ว
เราถึงจะมั่นใจได้ว่า เค้าเองจะสานต่อ WHY ต่อไป
รวมไปถึงหลังจากที่เค้ามารับตำแหน่งแล้ว
นโยบาย วิธีการ หรือ WHAT อะไรใหม่ๆ
ก็ต้องผ่าน The Celery Test ด้วย

---
### โลกที่เริ่มต้นจากการถามว่า "ทำไม"
![The Origins of WHY](/assets/images/sww/sww-p6_1.jpg)
การหา WHY มันไม่ได้เกิดจากการค้นหา หรือ คิดค้นมันขึ้นมาใหม่
แต่ในทางตรงข้าม เราเจอ WHY ของเราจากการพิจารณาอดีตของเรา
ถ้าเราได้ฟังชีวิตของคนๆหนึ่ง อย่างตั้งใจ 
เราอาจจะพบรูปแบบที่เค้าทำซ้ำๆ ซึ่งเค้าเองอาจจะไม่รู้ตัว

![The New Competition](/assets/images/sww/sww-p6_2.jpg)


---
### บทสรุป
การที่เรารู้ WHY ก็เปรียบไดักับเราเจอเข็มทิศของชีวิต
เราเดินตามมันได้อย่างมีความสุข
เรารู้ว่าควรจะทำอะไร และตัดอะไรที่ไม่จำเป็น
เราได้เพื่อนร่วมทางที่ช่วย,ให้กำลังใจ,และฟันฝ่าอุปสรรคไปด้วยกัน
และได้คนสืบทอดมาสานต่อสิ่งดีๆที่เราอยากทิ้งให้โลกใบนี้

---
**อยากสนับสนุนเรา ซื้อหนังสือกับเรา**

Start With Why *แต่งโดย Simon Sinek*

[![Start With Why](/assets/images/sww/book_thai.jpg)](https://amzn.to/3m5VYEQ) 
[![Start With Why](/assets/images/sww/book_eng.jpg)](https://amzn.to/3m5VYEQ)

---
**ขอขอบคุณ**
- Presentation template จาก [SlidesCarnival](https://www.slidescarnival.com)
- Icons จาก  [Flaticon](https://www.flaticon.com) by FreePik, Monkik, SmashIcons
- Pictures from Apple Inc.
- Pictures from Dell
- Pictures from Microsoft
- Pictures from Starbucks
- Pictures from Southwest Airlines
- Pictures from Walmart
- รูปภาพสวยๆ จาก [Pexels](https://www.pexels.com) by Andrea Piacquadio, Archie Binamira

---
**ติดตามเรา**
- [Facebook](https://www.facebook.com/bookkery1)
- [Youtube](https://www.youtube.com/channel/UCaiCBs25YbaGATuXBiGG0-Q/featured)
- [Apple Podcast](https://podcasts.apple.com/th/podcast/bookkery-com/id1537281629)
