# คู่มือสร้างโมเดลธุรกิจ Business Model Generation

<img src="https://www.strategyzer.com/hs-fs/hubfs/BOOK_COVER_WEB_01-Business_Model_Generation.png?width=1700&height=1380&name=BOOK_COVER_WEB_01-Business_Model_Generation.png" alt="Business Model Generation" style="width:500px;"/>

หนังสือเล่มนี้เป็นหนึ่งในซีรีส์หนังสือของ Strategyzer ที่ทั้งหมดขายไปกว่า 2 ล้านเล่ม และแปลมากกว่า 40 ภาษา 
โดยเป็นหนังสือที่ได้รับการกล่าวขวัญมากที่สุดเล่มนึง เพราะเป็นความพยายามเอาเรื่องยากๆมาอธิบายให้เห็นเป็นรูปภาพในกระดาษแผ่นเดียว

หนังสือที่จะสอนให้เราเข้าใจ, ออกแบบ, และเปรียบเทียบโมเดลธุรกิจอย่างเป็นระบบ โดยผ่านคำถาม 9 ข้อ
1. ธุรกิจเกิดมาเพื่อลูกค้ากลุ่มไหน 
2. ธุรกิจสร้างคุณค่าอะไรให้ลูกค้า
3. ธุรกิจสร้างความสัมพันธ์กับลูกค้าอย่างไร 
4. ธุรกิจติดต่อลูกค้าผ่านช่องทางไหน
5. ธุรกิจมีรายได้หลักอะไร
6. ธุรกิจต้องเป็นพันธมิตรกับใคร
7. ธุรกิจมีกิจกรรมหลักอะไร
8. ธุรกิจมีทรัพยากรหลักอะไร
9. ธุรกิจมีค่าใช้จ่ายหลักอะไร


*ถ้าวันนี้คุณจิตวิญญานของผู้ประกอบการ*

*ถ้าวันนี้คุณครุ่นคิดแต่จะสร้างคุณค่าและธุรกิจใหม่ หรือ คุณคิดหาวิธีที่จะปรับปรุงเปลี่ยนแปลงองค์กรของคุณ*

*ถ้าวันนี้คุณกำลังมองหาวิธีการใหม่ๆที่จะเปลี่ยนธุรกิจรูปแบบเดิมๆที่ล้าสมัยไปแล้ว*

*ถ้าคำตอบคุณคือ ใช่ในข้อใดข้อหนึ่งด้านบน* 

*คุณกำลังถือหนังสือสำหรับ ผู้มีวิสัยทัศน์ คนที่จะเปลี่ยนเกมส์*

*ท้าทายการทำงานแบบเดิมๆ เพื่อสร้างธุรกิจสำหรับวันพรุ่งนี้*

*นี่เป็นหนังสือสำหรับสร้างโมเดลธุรกิจ*

## ประวัติผู้แต่ง

| ------------- | ------------- |
| <img src="https://upload.wikimedia.org/wikipedia/commons/7/7c/Alexander_Osterwalder%2C_October_2011_%28cropped%29.jpg" alt="Alexander Osterwalder" style="width:100px;" />  | Alexander Osterwalder - นักเขียน นักพูด ที่ปรึกษา และเจ้าของธุรกิจชาวสวิส ได้จบการศึกษาระดับ PhD ภายใต้ศาสตราจารย์ Yves Pigneur  |
| <img src="https://images-na.ssl-images-amazon.com/images/I/41zwJATFyLL._US230_.jpg" alt="Yves Pigneur" style="width:100px;" />  | Yves Pigneur - นักวิทยาศาสตร์คอมพิวเตอร์เบลเยี่ยม และศาศตราจารย์ในสาขาวิชาด้านการจัดการสารสนเทศ มหาวิทยาลัย Lausanne ตั้งแต่ปี 1984 ได้รับการยกย่องว่าเป็นผู้อยู่เบื้องหลังความสำเร็จกลยุทธธุรกิจ ที่ธุรกิจที่ประสบความสำเร็จอย่าง P&G, Amazon, Lockheed Martin และ Tesla นำไปใช้  |


## สารบัญ
* Canvas แม่แบบ
* Patterns แบบแผน
* Design ออกแบบ
* Strategy กลยุทธ์
* Process กระบวนการ

## Process กระบวนการ

---
:warning: **NOTE**

การคิดโมเดลธุรกิจก็ทำแค่ตอนเริ่มต้นธุรกิจ แต่พอเริ่มธุรกิจเริ่มอยู่ตัวแล้วก็อาจจะไม่ต้องสนใจมากนัก อาจจะคิดถึงเมื่อธุรกิจเริ่มมีปัญหา มีคู่แข่งที่มีข้อเสนอแบบใหม่ๆ มีเทคโนโลยีที่ดีกว่า หรือ กฏกติกา, ค่านิยมของลูกค้าเปลี่ยนไป ก็ค่อยกลับมาคิดโมเดลธุรกิจกันใหม่ 

แต่ในความจริง มีคู่แข่งหน้าใหม่ทุกๆวัน มีเทคโนโลยีดีๆเกิดขึ้นทุกวัน และมีกติกาใหม่ๆเกิดขึ้นอย่างรวดเร็วในโลกยุคปัจจุบัน  ถ้าเรารอเราโดน disrupt มันอาจจะสายไปแล้ว เราต้องมีกระบวนการที่จะทบทวนโมเดลธุรกิจสม่ำเสมอ

---


ไม่ว่าวันนี้เราจะคิดค้นโมเดลธุรกิจใหม่ หรือ เราจะทำปรับปรุงธุรกิจปัจจุบัน ก็มีกระบวนการ 5 เฟสเหมือนกัน คือ
* เฟสการเตรียมความพร้อม (Mobilize)
* เฟสการทำความเข้าใจ (Understand) 
* เฟสการออกแบบ (Design)
* เฟสการประยุกต์ใช้(Implement) 
* เฟสการจัดการ (Manage)

ทั้งห้าเฟสนี้ไม่ได้เดินเป็นเส้นตรงเสมอไป บางกระบวนการอย่าง การทำความเข้าใจ (Understand) กับ การออกแบบ (Design) มักจะเกิดขึ้นพร้อมๆกัน เช่น เราทำตัวอย่างของโมเดลธุรกิจออกมาก็ทำให้เราเกิดความเข้าใจ และอาจเกิดไอเดียไปทำอีกโมเดลใหม่ เราก็อาจจะกลับไปทำความเข้าใจเพิ่มเติม

การคิดค้นโมเดลธุรกิจ เป็นงานที่ต้องทุ่มเทและใช้เวลานาน ต้องอาศัยคนเก่งๆในองค์กรมาร่วมกันค้นหาคำตอบ มองจากความเป็นไปได้ทั้งหมด ที่สำคัญคือจะต้องไม่ตกหลุมรักกับโมเดลแรกๆที่เราคิดได้
ในช่วงที่คิดค้นเราต้องปรับมาใช้ทัศนคติที่แตกต่างไปจากเดิม  
* ในชีวิตปกติเรามักจะมีความคิดว่าการทำอย่างออกมาให้เลือกมันทำออกมาทีเดียวเยอะๆ แล้วเรามาเลือกทีเดียวว่าอันไหนดีที่สุด โดยมาเน้นการวิเคราะห์ การเปรียบเทียบโมเดลต่างๆเพื่อตัดสินใจ (Decision Attitude)
* แต่ในการออกแบบเราใช้ทัศนคติที่ว่า ถ้าเราให้เวลาและทุ่มเทกับการทำโมเดลที่ดีออกมาแล้ว ถ้ามีอันไหนที่มันตอบโจทย์ มันจะโดดเด่นและเลือกได้ไม่ยากเลย (Design Attitude)

<img src="https://freight.cargo.site/w/1000/i/42f492f0268f3b80342e2f8ca96efbc74de1cdcaba6ce707c83121b5afe74405/squiggle-labels-outline.png" alt="Design Squiggle" style="width:500px;"/>

ถ้าเราวาดเส้นทางของการคิดค้นก็จะเห็นว่า ช่วงแรกที่ด้านซ้ายมือสุดก็เป็นเส้นยุ่งเหยิงวนไปวนมา แล้วความยุ่งเหยิงนั้นจะค่อยๆลดลงๆไปเรื่อยจนกลายเป็นเส้นตรงทางด้านขวาในที่สุด 
นั่นก็คือ ในเฟสแรกๆที่เราพยายามเข้าใจนั้น เราจะอยู่บนความไม่มั่นใจความไม่แน่นอนก็เลยวนกลับไปกลับมา 
แต่พอเราเริ่มออกแบบโมเดลธุรกิจและเข้าใจมากขึ้น เราก็เกิดความมั่นใจมากตามไปขึ้น ความไม่แน่นอนก็เริ่มน้อยลง
จนเราช่วงหลังที่เราเลือกโมเดลธุรกิจได้แล้วและเริ่มประยุกต์ใช้ เราก็มีความชัดเจนและโฟกัส

### เฟสเตรียมความพร้อม (Mobilize)
เป็นเฟสที่เราเตรียมตัว สร้างความตระหนัก ความรับรู้ให้กับผู้เกี่ยวข้อง สร้างทีมที่จะร่วมกันออกแบบ ตลอดจนให้ความรู้เบื้องต้นเกี่ยวกับโมเดลธุรกิจ

### เฟสทำความเข้าใจ (Understand)
เป็นเฟสที่ทีมทำความเข้าใจกับธุรกิจในแง่มุมต่างๆ เช่น ปัญหาของลูกค้า, เทคโนโลยีที่มาทดแทน, ปัญหาสิ่งแวดล้อม, ความเห็นจากผู้เชี่ยวชาญ ฯลฯ 

### เฟสออกแบบ (Design)
เป็นเฟสที่ทีมนำปัญหาและความรู้ในช่วงก่อนหน้ามาออกแบบว่าธุรกิจจะแก้ปัญหาเหล่านั้นอย่างไร โดยการสร้างตัวอย่างโมเดลธุรกิจพร้อมรายละเอียดต่างๆ นำโมเดลตัวอย่างกลับไปถามความเห็นจากผู้เกี่ยวข้องและกลับมาปรับปรุง หรือแตกยอดไปทำตัวอย่างใหม่ เฟสนี้จะสิ้นสุดเมื่อทีมได้เลือกโมเดลธุรกิจที่ดีที่สุดออกมา

### เฟสการประยุกต์ใช้ (Implement)
เป็นเฟสที่เราเอาตัวอย่างโมเดลธุรกิจที่เลือกได้มาสื่อสารกับผู้เกี่ยวข้องคนอื่นๆ การทำแผนงาน การเตรียมความพร้อมที่ทำให้ตัวอย่างโมเดลธุรกิจเป็นจริง ตลอดจนแผนจากเปลี่ยนจากธุรกิจปัจจุบันไปสู่รูปแบบใหม่ว่าจะทำอย่างไร

### เฟสการจัดการ (Manage)
เป็นเฟสหลังจากที่ทีมประยุกต์ใช้โมเดลธุรกิจใหม่สำเร็จแล้ว เพื่อธุรกิจเราอยู่ได้อย่างยั่งยืนและตอบโจทย์ปัญหาลูกค้าได้ดีกว่าเดิมเราควรกลับมาทบทวนโมเดลธุรกิจสม่ำเสมอ เช่น อาจจะมีเวิร์คชอปที่รวบรวมคนจากหลายๆแผนกมาทำเรื่องโมเดลธุรกิจ 