---
layout: post
title: คู่มือสร้างโมเดลธุรกิจ Business Model Generation
author: drsarutobi
categories: [Business]
image: "https://www.strategyzer.com/hs-fs/hubfs/BOOK_COVER_WEB_01-Business_Model_Generation.png"
featured: true
hidden: false
toc: true
---

หนังสือเล่มนี้เป็นหนึ่งในซีรีส์หนังสือของ Strategyzer ที่ทั้งหมดขายไปกว่า 2 ล้านเล่ม และแปลมากกว่า 40 ภาษา 
หนังสือที่ได้รับการกล่าวขวัญมากที่สุดเล่มนึง เพราะเป็นความพยายามเอาเรื่องยากๆอย่างโมเดลธุรกิจมาอธิบายให้เห็นเป็นรูปภาพในกระดาษแผ่นเดียว

หนังสือที่จะสอนให้เราเข้าใจ, ออกแบบ, และเปรียบเทียบโมเดลธุรกิจอย่างเป็นระบบ และการเลือกโมเดลธุรกิจที่ดีที่สุดมาใช้กับธุรกิจเรา

ตัวอย่างของธุรกิจที่ปรับโมเดลธุรกิจแล้วประสบความสำเร็จ คือ Nintendo หนึ่งในสามยักษ์ใหญ่ของเกมคอนโซล ซึ่งมี Microsoft และ Sony อยู่ด้วย  ธุรกิจมีลูกค้าหลักคือ นักเล่นเกมส์สายฮาร์ดคอร์ ซึ่งทำให้การออกแบบเครื่องคอนโซลต้องมีประสิทธิภาพสูง, รองรับภาพกราฟฟิกสวยๆ แต่รายได้หลักของธุรกิจนี้มาจากเกมส์ที่พัฒนาขึ้นมา และจากค่าลิขสิทธิ์ที่ได้จากผู้พัฒนาเกมส์คอนโซล ดังนั้นกลยุทธในการสร้างรายได้มากขึ้นก็ต้องดึงให้นักเล่นเกมส์มาอยู่ในคอนโซลตนให้ได้มากที่สุด โดยยอมถึงขนาดขายเครื่องคอนโซลในราคาขาดทุน

Nintendo ในช่วงขาลงและใกล้จะล้มละลาย และตัดสินใจไปโฟกัสกลุ่มนักเล่นเกมส์แบบทั่วๆไปแทน โดยออกคอนโซล รุ่น Nintendo Wii ซึ่งใช้เทคโนโลยีที่จับการเคลือนไหวของผู้เล่นในเกมส์กีฬา, เกมส์ดนตรี เป็นต้น แต่เครื่องคอนโซลกลับนี้ไม่จำเป็นต้องมีประสิทธิภาพสูงมากเท่าเดิม จึงทำให้มีกำไรจากการขายเครื่องคอนโซล, จากเกมส์ที่พัฒนา, และจากค่าลิขสิทธิ์ของผู้พัฒนาเกมส์ หลังปรับโมเดลธุรกิจสำหรับ Nintendo กลับเป็นการพลิกฟื้นครั้งใหญ่และสร้างตลาดใหม่ที่ไม่ต้องไปแข่งกับยักษ์ใหญ่รายอื่นอีกต่อไป

*ถ้าวันนี้คุณจิตวิญญานของผู้ประกอบการ*

*ถ้าวันนี้คุณครุ่นคิดแต่จะสร้างคุณค่าและธุรกิจใหม่ หรือ คุณคิดหาวิธีที่จะปรับปรุงเปลี่ยนแปลงองค์กรของคุณ*

*ถ้าวันนี้คุณกำลังมองหาวิธีการใหม่ๆที่จะเปลี่ยนธุรกิจรูปแบบเดิมๆที่ล้าสมัยไปแล้ว*

*ถ้าคำตอบคุณคือ ใช่ในข้อใดข้อหนึ่งด้านบน* 

*คุณกำลังถือหนังสือสำหรับ ผู้มีวิสัยทัศน์ คนที่จะเปลี่ยนเกมส์*

*ท้าทายการทำงานแบบเดิมๆ เพื่อสร้างธุรกิจสำหรับวันพรุ่งนี้*

*นี่เป็นหนังสือสำหรับสร้างโมเดลธุรกิจ*


---
## ประวัติผู้แต่ง

<table>

<tr valign="top">
<td>
<img src="https://upload.wikimedia.org/wikipedia/commons/7/7c/Alexander_Osterwalder%2C_October_2011_%28cropped%29.jpg" alt="Alexander Osterwalder" style="width:400px;" />
</td>
<td> <b>Alexander Osterwalder</b> - <i>นักเขียน นักพูด ที่ปรึกษา และเจ้าของธุรกิจชาวสวิส ได้จบการศึกษาระดับ PhD ภายใต้ศาสตราจารย์ Yves Pigneur</i>
</td>
</tr>

<tr valign="top">
<td>
<img src="https://images-na.ssl-images-amazon.com/images/I/41zwJATFyLL._US230_.jpg" alt="Yves Pigneur" style="width:400px;" />
</td>
<td> <b>Yves Pigneur</b> - <i>นักวิทยาศาสตร์คอมพิวเตอร์เบลเยี่ยม และศาศตราจารย์ในสาขาวิชาด้านการจัดการสารสนเทศ มหาวิทยาลัย Lausanne ตั้งแต่ปี 1984 ได้รับการยกย่องว่าเป็นผู้อยู่เบื้องหลังความสำเร็จกลยุทธธุรกิจ ที่ธุรกิจที่ประสบความสำเร็จอย่าง P&G, Amazon, Lockheed Martin และ Tesla นำไปใช้</i> 
</td>
</tr>

</table>

---

## Canvas แม่แบบ

> :bulb: *โมเดลธุรกิจ คือการอธิบายว่าธุรกิจสามารถสร้าง, ส่งมอบ, และได้ผลตอบแทนจากการสร้างคุณค่าได้อย่างไร*

แต่การอธิบายโมเดลธุรกิจๆหนึ่งให้คนอื่นฟังแล้วเข้าใจมันไม่ใช่เรื่องง่าย
ความตั้งใจของผู้แต่ง คือ การสร้างภาษาที่ใช้ในการอธิบายโมเดลธุรกิจแบบง่ายๆ ที่เข้าใจเห็นภาพตาม
โดยผ่านการสร้างกล่อง 9 กล่อง คือ
1. ธุรกิจเกิดมาเพื่อลูกค้ากลุ่มไหน 
2. ธุรกิจสร้างคุณค่าอะไรให้ลูกค้า
3. ธุรกิจสร้างความสัมพันธ์กับลูกค้าอย่างไร 
4. ธุรกิจติดต่อลูกค้าผ่านช่องทางไหน
5. ธุรกิจมีรายได้หลักอะไร
6. ธุรกิจต้องเป็นพันธมิตรกับใคร
7. ธุรกิจมีกิจกรรมหลักอะไร
8. ธุรกิจมีทรัพยากรหลักอะไร
9. ธุรกิจมีค่าใช้จ่ายหลักอะไร

![Business Model Canvas](/assets/images/bmg/bmg-one/businessModelCanvas.svg)

**กลุ่มลูกค้า Customer Segments**

กลุ่มคนหรือองค์กรที่ธุรกิจต้องการแก้ไขปัญหาหรือสร้างคุณค่าให้ โดยอาจจะมีกลุ่มลูกค้าหลายกลุ่ม 

**คุณค่าที่ส่งมอบ Value Propositions**

กลุ่มสินค้าหรือบริการที่สร้างคุณค่าให้ลูกค้า เป็นปัจจัยหลักที่ลูกค้าเลือกมาซื้อกับเรา เช่น มีความแปลกใหม่, ประสิทธิภาพดีกว่า, ปรับแต่งให้เข้ากับลูกค้ามากกว่า, ช่วยให้ลูกค้าส่งมอบงานได้, มีดีไซน์ที่สวยกว่า, เสริมภาพลักษณ์ สถานะ, ราคาถูกกว่า, ช่วยลดต้นทุน, ช่วยลดความเสี่ยง, การเข้าถึงง่ายกว่า, ใช้งานสะดวกกว่า ฯลฯ 

**ช่องทาง  Channels**

ช่องทางที่ธุรกิจสื่อสารและส่งมอบคุณค่าให้กับลูกค้า โดยอาจแบ่งตามประเภทของวัตถุประสงค์ เช่น การประชาสัมพันธ์สินค้า/บริการ, การช่วยให้ลูกค้าตัดสินใจซื้อ, การสั่งซื้อสินค้าหรือบริการ, การส่งมอบสินค้าหรือบริการ, การบริการหลังการขาย 

**ความสัมพันธ์กับลูกค้า Customer Relationships**

ธุรกิจจะมีกิจกรรมอะไรเพื่อ หาลูกค้าใหม่, รักษาลูกค้าให้อยู่กับเรา, และการเพิ่มยอดขายจากลูกค้าปัจจุบัน โดยอาจเป็นทั้งในรูปแบบคอนเซ็นเตอร์, มีพนักงานที่มอบหมายให้ดูแลลูกค้าแต่ละรายโดยเฉพาะ, หรือเป็นบริการแบบ self service, บริการแบบอัตโนมัติ, การช่วยกันชุมชน, หรือแบบร่วมกันสร้าง เช่น การที่ลูกค้ามาโพสลงรีวิวสินค้า 

**กระแสรายได้ Revenue Stream**

ธุรกิจจะมีรายได้จากลูกค้าอย่างไร มีคุณค่าไหนที่ลูกค้ายินดีจะจ่ายเงินให้เรา ธุรกิจอาจมีรายได้ทั้งแบบรายครั้ง หรือรายได้ประจำ เช่น รายได้จากการขายสินค้า, รายได้ตามการใช้งาน, รายได้จากค่าสมาชิก, รายได้จากการให้เช่า, รายได้จากนำไลเซนส์ไปใช้, รายได้จากค่าคอมมิชชั่น, รายได้จากการโฆษณา ฯลฯ

**ทรัพยากรหลัก Key Resources**

ธุรกิจมีทรัพยากรหลักคืออะไรบ้างที่จะทำให้ธุรกิจสามารถได้เปรียบคู่แข่ง โดยทรัพยากรอาจอยู่ในรูปแบบทรัพย์สินถาวร, ทรัพย์สินทางปัญญา, บุคคลากรหลัก, ข้อตกลงทางการเงินกับแหล่งลงทุน ฯลฯ

**กิจกรรมหลัก Key Activities**

กิจกรรมหลักที่ธุรกิจต้องทำเพื่อให้โมเดลธุรกิจนี้ทำงานได้ประสบความสำเร็จและสามารถส่งมอบคุณค่าได้  กิจกรรมหลักอาจจะเป็น
* การผลิต เช่น บริษัท Microsoft จะมีหนึ่งในกิจกรรมหลัก คือ พัฒนาซอฟท์แวร์, บริษัท Dell ก็มีกิจกรรมหลักในการบริหารระบบการผลิตคอมพิวเตอร์ 
* การแก้ไขปัญหา  เช่น บริษัทที่ปรึกษาอย่าง McKinsey จะมีกิจกรรมหลักคือการแก้ไขปัญหาให้ลูกค้า 
* การบริหารแพลทฟอร์ม เช่น goole ก็ต้องจัดการระบบ Search ทำให้การค้นหาได้แม่นยำและในขณะเดียวกันก็ช่วยให้ลูกค้าที่ซื้อโฆษณาได้ตรงกลุ่มเป้าหมายด้วย

**พันธมิตรหลัก Key Partnerships**

เครือข่ายพันธมิตรธุรกิจที่ธุรกิจควรมีเพื่อให้โมเดลธุรกิจทำงานได้ เครือช่ายธุรกิจที่เอื้อประโยชน์ให้กันและกันได้ เช่น พันธมิตรทางกลยุทธระหว่างธุรกิจที่ไม่ได้เป็นคู่แข่ง, การร่วมมือของธุรกิจที่เป็นคู่แข่งเพื่อตอบปัญหาของอุตสาหกรรม, การร่วมมือกันเพื่อสร้างธุรกิจใหม่, การซื้อ-ขาย เป็นต้น

**โครงสร้างต้นทุน Cost Structure**

ค่าใช้จ่ายต่างๆที่เกิดขึ้นในการทำกิจกรรมต่างๆของธุรกิจ เป็นกล่องที่ควรทำสุดท้าย เพราะเมื่อเรานิยามกล่องต่างๆด้านบน เราก็จะเห็นค่าใช้จ่ายที่เกี่ยวช้องด้วย

*ตัวอย่างโมเดลธุรกิจ XBox, Play Station, และ Nintendo*
![XBox, PSP, Nintendo](/assets/images/bmg/bmg-one/xbox_psp_nintendo.svg)

นี่คือภาพของโมเดลธุรกิจคอนโซลเกม ซึ่งได้อธิบายในบทนำ ซึ่งเมื่อนำมาใส่ในแผ่นภาพโมเดลธุรกิจแล้วอธิบายได้กระชับและเข้าใจง่ายกว่า

---
## Patterns แบบแผน

ผู้แต่งได้รวบรวมแนวคิดโมเดลธุรกิจที่สำคัญๆในโลกแล้วจัดกลุ่มตามที่มีลักษณะ, พฤติกรรมคล้ายๆกันออกมาได้ 5 แบบแผน ได้แก่ 

1. โมเดลธุรกิจแบบแยกกลุ่ม (Unbundling),
2. โมเดลธุรกิจหางยาว (the Long Tail),
3. โมเดลธุรกิจแพลทฟอร์มที่มีลูกค้าหลายด้าน (Multi-Sided Platforms)
4. โมเดลธุรกิจที่แจกสินค้า (FREE)
5. โมเดลธุรกิจแบบเปิด (Open Business Models)

ซึ่งโมเดลธุรกิจหนึ่งอาจจะผสมผสานของหลายๆแบบแผนเข้าด้วยกัน และแน่นอนว่าแบบแผนเหล่านี้ก็จะเพิ่มขึ้นมาเรื่อยๆในอนาคต

> :bulb: *การศึกษาแบบแผนโมเดลธุรกิจ คือ ทางลัดในการพัฒนาโมเดลธุรกิจ เพราะเมื่อเราออกแบบโมเดลธุรกิจเราไม่จำเป็นต้องคิดเองทั้งหมด แต่ดูจากแบบแผนของธุรกิจที่ประสบความสำเร็จแล้วในอดีต แล้วมาผสมสานตามแนวทางของเรา*


**แบบแผนโมเดลธุรกิจแบบแยกกลุ่ม (Unbundling)**

จากผลงานของ Hagel and Singer 1999 ได้สรุปว่าองค์กรขนาดใหญ่ เช่น ธนาคาร, บริษัทโทรคมนาคม จะมีอยู่ 3 หน่วยธุรกิจย่อยภายใน ได้แก่ การคิดค้นผลิตภัณฑ์ใหม่, การจัดการความสัมพันธ์กับลูกค้า, และการจัดการโครงสร้างพื้นฐาน ซึ่งทั้งสามหน่วยธุรกิจย่อยนี้มีปัจจัยในการขับเคลื่อนแตกต่างกัน ทั้งด้านเศรษฐศาสตร์, การแข่งขัน, และวัฒนธรรมองค์กร ความแตกต่างเหล่านี้จะทำให้เกิดความขัดแย้งในองค์กรได้ ดังนั้นองค์กรควรแตกออกมาเป็น 3 ธุรกิจแทน

|---|---|---|---|
|   | การคิดค้นผลิตภัณฑ์ใหม่ |  การจัดการความสัมพันธ์กับลูกค้า | การจัดการโครงสร้างพื้นฐาน |
| เศรษฐศาสตร์ | เน้นความเร็ว การออกสินค้าใหม่ๆเข้าสู่ตลาดสามารถคิดราคาพรีเมี่ยมได้ | เน้นการสร้างรายได้ต่อลูกค้า ดังนั้นธุรกิจต้องรองรับขอบเขตได้กว้าง | เน้นการลดต้นทุนต่อหน่วยสินค้า |
| การแข่งขัน | แข่งกันหาคนเก่งๆ, ตลาดมักจะมีหน้าใหม่เข้ามาเรื่อยๆ | แข่งการขยายการให้บริการ ตลาดของธุรกิจขนาดใหญ่ไม่กี่ราย มักจะมีการควบรวมรายย่อย | แข่งการลดต้นทุน ตลาดของธุรกิจขนาดใหญ่ไม่กี่ราย มักจะมีการควบรวมรายย่อย |
| วัฒนธรรม | พนักงานเก่งๆคือซุปเปอร์สตาร์ | ลูกค้าถูกเสมอ | ลดต้นทุน, การทำให้ทุกอย่างเป็นมาตรฐาน เพิ่มประสิทธิภาพ |
|---|---|---|---|

---
## Design ออกแบบ

---
## Strategy กลยุทธ์

---
## Process กระบวนการ


> :japanese_goblin: *ถ้าเราเข้าใจว่าการคิดโมเดลธุรกิจก็ทำแค่ตอนเริ่มต้นธุรกิจ แต่พอเริ่มธุรกิจเริ่มอยู่ตัวแล้วก็อาจจะไม่ต้องสนใจมากนัก อาจจะคิดถึงเมื่อธุรกิจเริ่มมีปัญหา มีคู่แข่งที่มีข้อเสนอแบบใหม่ๆ มีเทคโนโลยีที่ดีกว่า หรือ กฏกติกา, ค่านิยมของลูกค้าเปลี่ยนไป ก็ค่อยกลับมาคิดโมเดลธุรกิจกันใหม่* ***แต่ในความจริงเรามีคู่แข่งหน้าใหม่ทุกๆวัน มีเทคโนโลยีดีๆเกิดขึ้นทุกวัน และมีกติกาใหม่ๆเกิดขึ้นอย่างรวดเร็ว  ถ้าเรารอเราโดน disruptมันอาจจะสายไปแล้ว เราต้องทบทวนโมเดลธุรกิจสม่ำเสมอ***



ไม่ว่าวันนี้เราจะคิดค้นโมเดลธุรกิจใหม่ หรือ เราจะทำปรับปรุงธุรกิจปัจจุบัน ก็มีกระบวนการ 5 เฟสเหมือนกัน คือ
* เฟสการเตรียมความพร้อม (Mobilize)
* เฟสการทำความเข้าใจ (Understand) 
* เฟสการออกแบบ (Design)
* เฟสการประยุกต์ใช้(Implement) 
* เฟสการจัดการ (Manage)

ทั้งห้าเฟสนี้ไม่ได้เดินเป็นเส้นตรงเสมอไป บางกระบวนการอย่าง การทำความเข้าใจ (Understand) กับ การออกแบบ (Design) มักจะเกิดขึ้นพร้อมๆกัน เช่น เราทำตัวอย่างของโมเดลธุรกิจออกมาก็ทำให้เราเกิดความเข้าใจ และอาจเกิดไอเดียไปทำอีกโมเดลใหม่ เราก็อาจจะกลับไปทำความเข้าใจเพิ่มเติม

การคิดค้นโมเดลธุรกิจ เป็นงานที่ต้องทุ่มเทและใช้เวลานาน ต้องอาศัยคนเก่งๆในองค์กรมาร่วมกันค้นหาคำตอบ มองจากความเป็นไปได้ทั้งหมด ที่สำคัญคือจะต้องไม่ตกหลุมรักกับโมเดลแรกๆที่เราคิดได้
ในช่วงที่คิดค้นเราต้องปรับมาใช้ทัศนคติที่แตกต่างไปจากเดิม  
* ในชีวิตปกติเรามักจะมีความคิดว่าการทำอย่างออกมาให้เลือกมันทำออกมาทีเดียวเยอะๆ แล้วเรามาเลือกทีเดียวว่าอันไหนดีที่สุด โดยมาเน้นการวิเคราะห์ การเปรียบเทียบโมเดลต่างๆเพื่อตัดสินใจ (Decision Attitude)
* แต่ในการออกแบบเราใช้ทัศนคติที่ว่า ถ้าเราให้เวลาและทุ่มเทกับการทำโมเดลที่ดีออกมาแล้ว ถ้ามีอันไหนที่มันตอบโจทย์ มันจะโดดเด่นและเลือกได้ไม่ยากเลย (Design Attitude)

<img src="https://freight.cargo.site/w/1000/i/42f492f0268f3b80342e2f8ca96efbc74de1cdcaba6ce707c83121b5afe74405/squiggle-labels-outline.png" alt="Design Squiggle" style="width:500px;"/>

ถ้าเราวาดเส้นทางของการคิดค้นก็จะเห็นว่า ช่วงแรกที่ด้านซ้ายมือสุดก็เป็นเส้นยุ่งเหยิงวนไปวนมา แล้วความยุ่งเหยิงนั้นจะค่อยๆลดลงๆไปเรื่อยจนกลายเป็นเส้นตรงทางด้านขวาในที่สุด 
นั่นก็คือ ในเฟสแรกๆที่เราพยายามเข้าใจนั้น เราจะอยู่บนความไม่มั่นใจความไม่แน่นอนก็เลยวนกลับไปกลับมา 
แต่พอเราเริ่มออกแบบโมเดลธุรกิจและมีความเข้าใจมากขึ้น เราก็เกิดความมั่นใจมากขึ้นตามไปด้วย 
ความไม่แน่นอนก็ลดน้อยลง จนมาถึงช่วงหลังที่เราเลือกโมเดลธุรกิจและเริ่มประยุกต์ใช้แล้ว เราก็มีความชัดเจนและโฟกัส

**เฟสเตรียมความพร้อม (Mobilize)**

เฟสที่เราเตรียมตัว สร้างความตระหนัก ความรับรู้ให้กับผู้เกี่ยวข้อง สร้างทีมที่จะร่วมกันออกแบบ ตลอดจนให้ความรู้เบื้องต้นเกี่ยวกับโมเดลธุรกิจ

**เฟสทำความเข้าใจ (Understand)**

เฟสที่ทีมทำความเข้าใจกับธุรกิจในแง่มุมต่างๆ เช่น ปัญหาของลูกค้า, เทคโนโลยีที่มาทดแทน, ปัญหาสิ่งแวดล้อม, ความเห็นจากผู้เชี่ยวชาญ ฯลฯ 

**เฟสออกแบบ (Design)**

เฟสที่ทีมนำปัญหาและความรู้ในช่วงก่อนหน้ามาออกแบบว่าธุรกิจจะแก้ปัญหาเหล่านั้นอย่างไร โดยการสร้างตัวอย่างโมเดลธุรกิจพร้อมรายละเอียดต่างๆ นำโมเดลตัวอย่างกลับไปถามความเห็นจากผู้เกี่ยวข้องและกลับมาปรับปรุง หรือแตกยอดไปทำตัวอย่างใหม่ เฟสนี้จะสิ้นสุดเมื่อทีมได้เลือกโมเดลธุรกิจที่ดีที่สุดออกมา

**เฟสการประยุกต์ใช้ (Implement)**

เฟสที่เราเอาตัวอย่างโมเดลธุรกิจที่เลือกได้มาสื่อสารกับผู้เกี่ยวข้องคนอื่นๆ การทำแผนงาน การเตรียมความพร้อมที่ทำให้ตัวอย่างโมเดลธุรกิจเป็นจริง ตลอดจนแผนจากเปลี่ยนจากธุรกิจปัจจุบันไปสู่รูปแบบใหม่ว่าจะทำอย่างไร

**เฟสการจัดการ (Manage)**

เฟสหลังจากที่ทีมประยุกต์ใช้โมเดลธุรกิจใหม่สำเร็จแล้ว เพื่อธุรกิจเราอยู่ได้อย่างยั่งยืนและตอบโจทย์ปัญหาลูกค้าได้ดีกว่าเดิมเราควรกลับมาทบทวนโมเดลธุรกิจสม่ำเสมอ เช่น อาจจะมีเวิร์คชอปที่รวบรวมคนจากหลายๆแผนกมาทำเรื่องโมเดลธุรกิจ 

---
## บทสรุป
