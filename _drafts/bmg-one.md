# คู่มือสร้างโมเดลธุรกิจ Business Model Generation

<img src="https://www.strategyzer.com/hs-fs/hubfs/BOOK_COVER_WEB_01-Business_Model_Generation.png?width=1700&height=1380&name=BOOK_COVER_WEB_01-Business_Model_Generation.png" alt="Business Model Generation" style="width:500px;"/>

หนังสือเล่มนี้เป็นหนึ่งในซีรีส์หนังสือของ Strategyzer ที่ทั้งหมดขายไปกว่า 2 ล้านเล่ม และแปลมากกว่า 40 ภาษา 
โดยเป็นหนังสือที่ได้รับการกล่าวขวัญมากที่สุดเล่มนึง เพราะเป็นความพยายามเอาเรื่องยากๆมาอธิบายให้เห็นเป็นรูปภาพในกระดาษแผ่นเดียว

หนังสือที่จะสอนให้เราเข้าใจ, ออกแบบ, และเปรียบเทียบโมเดลธุรกิจอย่างเป็นระบบ โดยผ่านคำถาม 9 ข้อ
1. ธุรกิจเกิดมาเพื่อลูกค้ากลุ่มไหน 
2. ธุรกิจสร้างคุณค่าอะไรให้ลูกค้า
3. ธุรกิจสร้างความสัมพันธ์กับลูกค้าอย่างไร 
4. ธุรกิจติดต่อลูกค้าผ่านช่องทางไหน
5. ธุรกิจมีรายได้หลักอะไร
6. ธุรกิจต้องเป็นพันธมิตรกับใคร
7. ธุรกิจมีกิจกรรมหลักอะไร
8. ธุรกิจมีทรัพยากรหลักอะไร
9. ธุรกิจมีค่าใช้จ่ายหลักอะไร


*ถ้าวันนี้คุณจิตวิญญานของผู้ประกอบการ*

*ถ้าวันนี้คุณครุ่นคิดแต่จะสร้างคุณค่าและธุรกิจใหม่ หรือ คุณคิดหาวิธีที่จะปรับปรุงเปลี่ยนแปลงองค์กรของคุณ*

*ถ้าวันนี้คุณกำลังมองหาวิธีการใหม่ๆที่จะเปลี่ยนธุรกิจรูปแบบเดิมๆที่ล้าสมัยไปแล้ว*

*ถ้าคำตอบคุณคือ ใช่ในข้อใดข้อหนึ่งด้านบน* 

*คุณกำลังถือหนังสือสำหรับ ผู้มีวิสัยทัศน์ คนที่จะเปลี่ยนเกมส์*

*ท้าทายการทำงานแบบเดิมๆ เพื่อสร้างธุรกิจสำหรับวันพรุ่งนี้*

*นี่เป็นหนังสือสำหรับสร้างโมเดลธุรกิจ*

## ประวัติผู้แต่ง

| ------------- | ------------- |
| <img src="https://upload.wikimedia.org/wikipedia/commons/7/7c/Alexander_Osterwalder%2C_October_2011_%28cropped%29.jpg" alt="Alexander Osterwalder" style="width:100px;" />  | Alexander Osterwalder - นักเขียน นักพูด ที่ปรึกษา และเจ้าของธุรกิจชาวสวิส ได้จบการศึกษาระดับ PhD ภายใต้ศาสตราจารย์ Yves Pigneur  |
| <img src="https://images-na.ssl-images-amazon.com/images/I/41zwJATFyLL._US230_.jpg" alt="Yves Pigneur" style="width:100px;" />  | Yves Pigneur - นักวิทยาศาสตร์คอมพิวเตอร์เบลเยี่ยม และศาศตราจารย์ในสาขาวิชาด้านการจัดการสารสนเทศ มหาวิทยาลัย Lausanne ตั้งแต่ปี 1984 ได้รับการยกย่องว่าเป็นผู้อยู่เบื้องหลังความสำเร็จกลยุทธธุรกิจ ที่ธุรกิจที่ประสบความสำเร็จอย่าง P&G, Amazon, Lockheed Martin และ Tesla นำไปใช้  |


## สารบัญ
* Canvas แม่แบบ
* Patterns แบบแผน
* Design ออกแบบ
* Strategy กลยุทธ์
* Process กระบวนการ

## Process กระบวนการ

---
:warning: **NOTE**

การคิดโมเดลธุรกิจก็ทำแค่ตอนเริ่มต้นธุรกิจ แต่พอเริ่มธุรกิจเริ่มอยู่ตัวแล้วก็อาจจะไม่ต้องสนใจมากนัก อาจจะคิดถึงมันอีกทีก็ตอนที่ธุรกิจเริ่มมีปัญหา เช่น มีคู่แข่งที่มีข้อเสนอแบบใหม่ๆ มีเทคโนโลยีที่ดีกว่าเดิม หรือ กฏกติกา, ค่านิยมของลูกค้าเปลี่ยนไป ก็ค่อยกลับมาคิดโมเดลธุรกิจกันใหม่ แต่ในความจริง มีคู่แข่งหน้าใหม่ทุกๆวัน มีเทคโนโลยีดีๆเกิดขึ้นทุกวัน และมีกติกาใหม่ๆเกิดขึ้นอย่างรวดเร็วในโลกยุคปัจจุบัน  ถ้าเรารอเราโดน disrupt มันอาจจะสายไปแล้ว เราต้องมีกระบวนการที่จะทบทวนโมเดลธุรกิจสม่ำเสมอ
---

ไม่ว่าวันนี้เราจะคิดค้นโมเดลธุรกิจใหม่ หรือ เราจะทำปรับปรุงธุรกิจปัจจุบัน ก็มีกระบวนการ 5 ระยะเหมือนกัน คือ
* เตรียมความพร้อม (Mobilize)
* เข้าใจ (Understand) 
* ออกแบบ (Design)
* ประยุกต์ใช้(Implement) 
* จัดการ (Manage)

ระยะกระบวนการทั้งห้านี้ไม่ได้ดำเนินเป็นเส้นตรงเสมอไป บางกระบวนการเช่น ระยะเข้าใจ(Understand) กับ ระยะออกแบบ (Design) มักจะเกิดขึ้นพร้อมๆกัน เช่น เราทำตัวอย่างของโมเดลธุรกิจใหม่ออกมา ก็ทำให้เราเกิดความเข้าใจ และอาจเกิดไอเดีย และคิดอีกโมเดลใหม่ขึ้นมา เราก็อาจจะกลับไปทำความเข้าใจใหม่

การคิดค้นโมเดลธุรกิจ เป็นโครงการที่ใช้เวลานาน ต้องอาศัยคนเก่งๆในองค์กรมาร่วมกันค้นหาคำตอบ มองจากความเป็นไปได้ทั้งหมด และไม่ตกหลุมรักกับโมเดลแรกๆที่เราคิดได้
ในช่วงที่คิดค้นเราต้องปรับมาใช้ทัศนคติของการออกแบบ (Design Attitude) แทนทัศนคติของการตัดสินใจ (Decision Attitude) ที่เราใช้กันตามปกติในธุรกิจ  
* ทัศนคติของการตัดสินใจ (Decision Attitude) เชื่อว่า การออกแบบนั้นทำได้ง่าย ทำได้เป็นจำนวนมาก แต่การตัดสินใจเลือกอันไหนทำได้ยาก
* ทัศนคติของการออกแบบ (Design Attitude) เชื่อว่า การออกแบบอันที่มันตอบโจทย์มันยาก แต่ถ้าเราได้มันมาแล้วการตัดสินใจว่าจะเลือกอันไหนมันง่าย

> เพราะโลกมันเต็มไปด้วยความไม่ชัดเจนและความไม่แน่นอน เราจึงต้องใช้เวลาสำรวจ,ค้นหาและทดลองทำตัวอย่างออกมาหลายตัวอย่าง เพื่อหาอันที่ดีที่สุด

<img src="https://freight.cargo.site/w/1000/i/42f492f0268f3b80342e2f8ca96efbc74de1cdcaba6ce707c83121b5afe74405/squiggle-labels-outline.png" alt="Design Squiggle" style="width:500px;"/>

ถ้าเราวาดเส้นทางเดินทางของการคิดค้นเป็นเส้นดินสอจากซ้ายไปขวา ก็จะเห็นว่า ช่วงแรกที่ด้านซ้ายมือสุดก็เป็นเส้นยุ่งเหยิงวนไปวนมา ความยุ่งเหยิงนั้นจะค่อยๆลดลงไปเรื่อยจนกลายเป็นเส้นตรงทางด้านขวา นั่นก็คือ ในช่วงเฟสแรกที่เราพยายามเข้าใจเราจะอยู่บนความไม่มั่นใจความไม่แน่นอน ก็เลยวนกลับไปกลับมา 
แต่ในเฟสถัดไป เราเริ่มออกแบบโมเดลธุรกิจและเข้าใจมากขึ้นมั่นใจมากขึ้น ความไม่แน่นอนก็เริ่มน้อยลง
จนเราเลือกโมเดลธุรกิจได้และเริ่มประยุกต์ใช้ เราก็มีความชัดเจนและโฟกัสได้ง่าย
